[
    {
        "title": "和李使君三郎早秋城北亭楼宴崔司士因寄关中弟张评事时遇",
        "author": "卢纶",
        "biography": "",
        "paragraphs": [
            "黄花古城路，上尽见青山。桑柘晴川口，牛羊落照间。",
            "野情随卷幔，军士隔重关。道合偏多赏，官微独不闲。",
            "鹤分琴久罢，书到雁应还。为谢登龙客，琼枝寄一攀。"
        ],
        "notes": [
            ""
        ],
        "volume": "卷二百七十七",
        "no#": 1
    },
    {
        "title": "和赵端公九日登石亭上和州家兄",
        "author": "卢纶",
        "biography": "",
        "paragraphs": [
            "洛浦想江津，悲欢共此辰。采花湖岸菊，望国旧楼人。",
            "雁别声偏苦，松寒色转新。传书问渔叟，借寇尔何因。"
        ],
        "notes": [
            ""
        ],
        "volume": "卷二百七十七",
        "no#": 2
    },
    {
        "title": "酬赵少尹戏示诸侄元阳等因以见赠",
        "author": "卢纶",
        "biography": "",
        "paragraphs": [
            "八龙三虎俨成行，琼树花开鹤翼张。且请同观舞鸲鹆，",
            "谬入阮家逢庆乐，竹林因得奉壶觞。"
        ],
        "notes": [
            ""
        ],
        "volume": "卷二百七十七",
        "no#": 3
    },
    {
        "title": "奉和户曹叔夏夜寓直寄呈同曹诸公并见示",
        "author": "卢纶",
        "biography": "",
        "paragraphs": [
            "敛板捧清词，恭闻侍直时。暮尘归众骑，邃宇舍诸司。",
            "华月先灯至，清风与簟随。乱萤光熠熠，行树影离离。",
            "龙卧人宁识，鹏抟鷃岂知。便因当五夜，敢望竹林期。"
        ],
        "notes": [
            ""
        ],
        "volume": "卷二百七十七",
        "no#": 4
    },
    {
        "title": "和金吾裴将军使往河北宣慰因访张氏昆季旧居兼寄赵侍郎赵卿拜陵未回",
        "author": "卢纶",
        "biography": "",
        "paragraphs": [
            "飞轩不驻轮，感激汉儒臣。气慑千夫勇，恩传万里春。",
            "古原收野燎，寒笛怨空邻。书此达良友，五陵风雨频。"
        ],
        "notes": [
            ""
        ],
        "volume": "卷二百七十七",
        "no#": 5
    },
    {
        "title": "和太常李主簿秋中山下别墅即事",
        "author": "卢纶",
        "biography": "",
        "paragraphs": [
            "清秋来几时，宋玉已先知。旷朗霞映竹，澄明山满池。",
            "葺桥双鹤赴，收果众猿随。韶乐方今奏，云林徒蔽亏。"
        ],
        "notes": [
            ""
        ],
        "volume": "卷二百七十七",
        "no#": 6
    },
    {
        "title": "酬韦渚秋夜有怀见寄",
        "author": "卢纶",
        "biography": "",
        "paragraphs": [
            "萧条良夜永，秋草对衰颜。露下鸟初定，月明人自闲。",
            "独悲无旧业，共喜出时艰。为问功成后，同游何处山。"
        ],
        "notes": [
            ""
        ],
        "volume": "卷二百七十七",
        "no#": 7
    },
    {
        "title": "同吉中孚梦桃源",
        "author": "卢纶",
        "biography": "",
        "paragraphs": [
            "春雨夜不散，梦中山亦阴。云中碧潭水，路暗红花林。",
            "花水自深浅，无人知古今。",
            "夜静春梦长，梦逐仙山客。园林满芝术，鸡犬傍篱栅。",
            "几处花下人，看予笑头白。"
        ],
        "notes": [
            ""
        ],
        "volume": "卷二百七十七",
        "no#": 8
    },
    {
        "title": "同柳侍郎题侯钊侍郎新昌里",
        "author": "卢纶",
        "biography": "",
        "paragraphs": [
            "清源君子居，左右尽图书。三径春自足，一瓢欢有余。",
            "庭莎成野席，阑药是家蔬。幽显岂殊迹，昔贤徒病诸。"
        ],
        "notes": [
            ""
        ],
        "volume": "卷二百七十七",
        "no#": 9
    },
    {
        "title": "酬孙侍御春日见寄",
        "author": "卢纶",
        "biography": "",
        "paragraphs": [
            "经过里巷春，同是谢家邻。顾我觉衰早，荷君留醉频。",
            "松高犹覆草，鹤起暂萦尘。始悟达人志，患名非患贫。"
        ],
        "notes": [
            ""
        ],
        "volume": "卷二百七十七",
        "no#": 10
    },
    {
        "title": "和王员外冬夜寓直",
        "author": "卢纶",
        "biography": "",
        "paragraphs": [
            "高步长裾锦帐郎，居然自是汉贤良。潘岳叙年因鬓发，",
            "坐见重门俨朝骑，可怜云路独翱翔。"
        ],
        "notes": [
            ""
        ],
        "volume": "卷二百七十七",
        "no#": 11
    },
    {
        "title": "酬金部王郎中省中春日见寄",
        "author": "卢纶",
        "biography": "",
        "paragraphs": [
            "南宫树色晓森森，虽有春光未有阴。鹤侣正疑芳景引，",
            "更有阮郎迷路处，万株红树一溪深。"
        ],
        "notes": [
            ""
        ],
        "volume": "卷二百七十七",
        "no#": 12
    },
    {
        "title": "奉和陕州十四翁中丞寄雷州二十翁司户",
        "author": "卢纶",
        "biography": "",
        "paragraphs": [
            "联飞独不前，迥落海南天。贾傅竟行矣，邵公唯泫然。",
            "瘴开山更远，路极水无边。沈劣本多感，况闻原上篇。"
        ],
        "notes": [
            ""
        ],
        "volume": "卷二百七十七",
        "no#": 13
    },
    {
        "title": "和李中丞酬万年房署少府过汾州景云观因以寄上房与李早年同居此观",
        "author": "卢纶",
        "biography": "",
        "paragraphs": [
            "显晦澹无迹，贤哉常晏如。如何警孤鹤，忽乃传双鱼。",
            "叙以泉石旧，怅然风景余。低回青油幕，梦寐白云居。",
            "玉洞桂香满，雪坛松影疏。沈思瞩仙侣，纾组正军书。",
            "积学早成道，感恩难遂初。梅生谅多感，归止岂吾庐。"
        ],
        "notes": [
            ""
        ],
        "volume": "卷二百七十七",
        "no#": 14
    },
    {
        "title": "酬陈翃郎中冬至携柳郎窦郎归河中旧居见寄",
        "author": "卢纶",
        "biography": "",
        "paragraphs": [
            "三旬一休沐，清景满林庐。南郭群儒从，东床两客居。",
            "烧烟浮雪野，麦陇润冰渠。班白皆持酒，蓬茅尽有书。",
            "终期买寒渚，同此利蒲鱼。"
        ],
        "notes": [
            ""
        ],
        "volume": "卷二百七十七",
        "no#": 15
    },
    {
        "title": "酬李益端公夜宴见赠",
        "author": "卢纶",
        "biography": "",
        "paragraphs": [
            "戚戚一西东，十年今始同。可怜歌酒夜，相对两衰翁。"
        ],
        "notes": [
            ""
        ],
        "volume": "卷二百七十七",
        "no#": 16
    },
    {
        "title": "和陈翃郎中拜本府少尹兼侍御史献上侍中因呈同院诸公",
        "author": "卢纶",
        "biography": "",
        "paragraphs": [
            "金印垂鞍白马肥，不同疏广老方归。三千士里文章伯，",
            "乡中贺者唯争路，不识传呼獬豸威。"
        ],
        "notes": [
            ""
        ],
        "volume": "卷二百七十七",
        "no#": 17
    },
    {
        "title": "和王仓少尹暇日言怀",
        "author": "卢纶",
        "biography": "",
        "paragraphs": [
            "清秋多暇日，况乃是夫君。习静通仙事，书空阅篆文。",
            "剑飞终上汉，鹤梦不离云。无限烟霄路，何嗟迹未分。"
        ],
        "notes": [
            ""
        ],
        "volume": "卷二百七十七",
        "no#": 18
    },
    {
        "title": "和崔侍郎游万固寺",
        "author": "卢纶",
        "biography": "",
        "paragraphs": [
            "闻说中方高树林，曙华先照啭春禽。风云才子冶游思，",
            "贺君此去君方至，河水东流西日沉。"
        ],
        "notes": [
            ""
        ],
        "volume": "卷二百七十七",
        "no#": 19
    },
    {
        "title": "和裴延龄尚书寄题果州谢舍人仙居",
        "author": "卢纶",
        "biography": "",
        "paragraphs": [
            "飘然去谒八仙翁，自地从天香满空。紫盖迥标双鹤上，",
            "歌此因思捧金液，露盘长庆汉皇宫。"
        ],
        "notes": [
            ""
        ],
        "volume": "卷二百七十七",
        "no#": 20
    },
    {
        "title": "酬崔侍御早秋卧病书情见寄时君亦抱疾在假中",
        "author": "卢纶",
        "biography": "",
        "paragraphs": [
            "掷地金声信有之，莹然冰玉见清词。元凯癖成官始贵，",
            "寂寞罢琴风满树，几多黄叶落蛛丝。"
        ],
        "notes": [
            ""
        ],
        "volume": "卷二百七十七",
        "no#": 21
    },
    {
        "title": "酬灵澈上人",
        "author": "卢纶",
        "biography": "",
        "paragraphs": [
            "军人奉役本无期，落叶花开总不知。",
            "走马城中头雪白，若为将面见汤师。"
        ],
        "notes": [
            ""
        ],
        "volume": "卷二百七十七",
        "no#": 22
    },
    {
        "title": "敬酬大府二十四舅览诗卷因以见示",
        "author": "卢纶",
        "biography": "",
        "paragraphs": [
            "郤公怜戆亦怜愚，忽赐金盘径寸珠。彻底碧潭滋涸溜。",
            "压枝红艳照枯株。九门洞启延高论，百辟联行挹大儒。",
            "顾己文章非酷似，敢将幽劣俟洪炉。"
        ],
        "notes": [
            ""
        ],
        "volume": "卷二百七十七",
        "no#": 23
    },
    {
        "title": "雨中酬友人",
        "author": "卢纶",
        "biography": "",
        "paragraphs": [
            "看山独行归竹院，水绕前阶草生遍。",
            "空林细雨暗无声，唯有愁心两相见。"
        ],
        "notes": [
            ""
        ],
        "volume": "卷二百七十七",
        "no#": 24
    },
    {
        "title": "酬人失题",
        "author": "卢纶",
        "biography": "",
        "paragraphs": [
            "孤鸾将鹤群，晴日丽春云。何幸晚飞者，清音长此闻。"
        ],
        "notes": [
            ""
        ],
        "volume": "卷二百七十七",
        "no#": 25
    },
    {
        "title": "哭司农苗主簿",
        "author": "卢纶",
        "biography": "",
        "paragraphs": [
            "原头殡御绕新茔，原下行人望哭声。",
            "更想秋山连古木，唯应石上见君名。"
        ],
        "notes": [
            ""
        ],
        "volume": "卷二百七十七",
        "no#": 26
    },
    {
        "title": "得耿𣲗司法书因叙长安故友零落兵部苗员外发秘省李校书端相次倾逝潞府崔功曹峒长林司空丞曙俱谪远方余以摇落之时对书增叹因呈河中郑仓曹畅参军昆季",
        "author": "卢纶",
        "biography": "",
        "paragraphs": [
            "鬓似衰蓬心似灰，惊悲相集老相催。故友九泉留语别，",
            "幸接野居宜屣步，冀君清夜一申哀。"
        ],
        "notes": [
            ""
        ],
        "volume": "卷二百七十七",
        "no#": 27
    },
    {
        "title": "同兵部李纾侍郎刑部包佶侍郎哭皇甫侍御曾",
        "author": "卢纶",
        "biography": "",
        "paragraphs": [
            "攀龙与泣麟，哀乐不同尘。九陌霄汉侣，一灯冥漠人。",
            "舟沈惊海阔，兰折怨霜频。已矣复何见，故山应更春。"
        ],
        "notes": [
            ""
        ],
        "volume": "卷二百七十七",
        "no#": 28
    },
    {
        "title": "纶与吉侍郎中孚司空郎中曙苗员外发崔补阙峒耿拾遗𣲗李校书端风尘追游向三十载数公皆负当时盛称荣耀未几俱沈下泉畅博士当感怀前踪有五十韵见寄辄有所酬以申悲旧兼寄夏侯侍御审侯仓曹钊",
        "author": "卢纶",
        "biography": "",
        "paragraphs": [
            "禀命孤且贱，少为病所婴。八岁始读书，四方遂有兵。",
            "童心幸不羁，此去负平生。是月胡入洛，明年天陨星。",
            "夜行登灞陵，惝恍靡所征。云海一翻荡，鱼龙俱不宁。",
            "因浮襄江流，远寄鄱阳城。鄱阳富学徒，诮我戆无营。",
            "谕以诗礼义，勖随宾荐名。舟车更滞留，水陆互阴晴。",
            "晓望怯云阵，夜愁惊鹤声。凄凄指宋郊，浩浩入秦京。",
            "沴气既风散，皇威如日明。方逢粟比金，未识公与卿。",
            "十上不可待，三年竟无成。偶为达者知，扬我于王廷。",
            "素志且不立，青袍徒见萦。昏孱夙自保，静躁本殊形。",
            "始趋甘棠阴，旋遇密人迎。考实绩无取，责能才固轻。",
            "新丰古离宫，宫树锁云扃。中复莅兹邑，往惟曾所经。",
            "缭垣何逶迤，水殿亦峥嵘。夜雨滴金砌，阴风吹玉楹。",
            "官曹虽检率，国步日夷平。命蹇固安分，祸来非有萌。",
            "因逢骇浪飘，几落无辜刑。巍巍登坛臣，独正天柱倾。",
            "悄悄失途子，分将秋草并。百年甘守素，一顾乃拾青。",
            "相逢十月交，众卉飘已零。感旧谅戚戚，问孤恳茕茕。",
            "侍郎文章宗，杰出淮楚灵。掌赋若吹籁，司言如建瓴。",
            "郎中善余庆，雅韵与琴清。郁郁松带雪，萧萧鸿入冥。",
            "员外真贵儒，弱冠被华缨。月香飘桂实，乳溜滴琼英。",
            "补阙思冲融，巾拂艺亦精。彩蝶戏芳圃，瑞云凝翠屏。",
            "拾遗兴难侔，逸调旷无程。九酝贮弥洁，三花寒转馨。",
            "校书才智雄，举世一娉婷。赌墅鬼神变，属词鸾凤惊。",
            "差肩曳长裾，总辔奉和铃。共赋瑶台雪，同观金谷筝。",
            "倚天方比剑，沈井忽如瓶。神昧不可问，天高莫尔听。",
            "君持玉盘珠，泻我怀袖盈。读罢涕交颐，愿言跻百龄。"
        ],
        "notes": [
            ""
        ],
        "volume": "卷二百七十七",
        "no#": 29
    },
    {
        "title": "酬李叔度秋夜喜相遇因伤关东僚友丧逝见赠",
        "author": "卢纶",
        "biography": "",
        "paragraphs": [
            "寒月照秋城，秋风泉涧鸣。过时见兰蕙，独夜感衰荣。",
            "酒散同移疾，心悲似远行。以愚求作友，何德敢称兄。",
            "谷变波长急，松枯药未成。恐看新鬓色，怯问故人名。",
            "野泽云阴散，荒原日气生。羁飞本难定，非是恶弦惊。"
        ],
        "notes": [
            ""
        ],
        "volume": "卷二百七十七",
        "no#": 30
    },
    {
        "title": "同李益伤秋",
        "author": "卢纶",
        "biography": "",
        "paragraphs": [
            "岁去人头白，秋来树叶黄。搔头向黄叶，与尔共悲伤。"
        ],
        "notes": [
            ""
        ],
        "volume": "卷二百七十七",
        "no#": 31
    },
    {
        "title": "白发叹",
        "author": "卢纶",
        "biography": "",
        "paragraphs": [
            "发白晓梳头，女惊妻泪流。不知丝色后，堪得几回秋。"
        ],
        "notes": [
            ""
        ],
        "volume": "卷二百七十七",
        "no#": 32
    },
    {
        "title": "逢病军人",
        "author": "卢纶",
        "biography": "",
        "paragraphs": [
            "行多有病住无粮，万里还乡未到乡。",
            "蓬鬓哀吟古城下，不堪秋气入金疮。"
        ],
        "notes": [
            ""
        ],
        "volume": "卷二百七十七",
        "no#": 33
    },
    {
        "title": "村南逢病叟",
        "author": "卢纶",
        "biography": "",
        "paragraphs": [
            "双膝过颐顶在肩，四邻知姓不知年。",
            "卧驱鸟雀惜禾黍，犹恐诸孙无社钱。"
        ],
        "notes": [
            ""
        ],
        "volume": "卷二百七十七",
        "no#": 34
    },
    {
        "title": "七夕诗",
        "author": "卢纶",
        "biography": "",
        "paragraphs": [
            "祥光若可求，闺女夜登楼。月露浩方下，河云凝不流。",
            "铅华潜警曙，机杼暗传秋。回想敛余眷，人天俱是愁。"
        ],
        "notes": [
            ""
        ],
        "volume": "卷二百七十七",
        "no#": 35
    },
    {
        "title": "七夕诗",
        "author": "卢纶",
        "biography": "",
        "paragraphs": [
            "凉风吹玉露，河汉有幽期。星彩光仍隐，云容掩复离。",
            "良宵惊曙早，闰岁怨秋迟。何事金闺子，空传得网丝。"
        ],
        "notes": [
            ""
        ],
        "volume": "卷二百七十七",
        "no#": 36
    },
    {
        "title": "长门怨",
        "author": "卢纶",
        "biography": "",
        "paragraphs": [
            "空空古廊殿，寒月落斜晖。卧听未央曲，满箱歌舞衣。"
        ],
        "notes": [
            ""
        ],
        "volume": "卷二百七十七",
        "no#": 37
    },
    {
        "title": "妾薄命",
        "author": "卢纶",
        "biography": "",
        "paragraphs": [
            "妾年初二八，两度嫁狂夫。薄命今犹在，坚贞扫地无。"
        ],
        "notes": [
            ""
        ],
        "volume": "卷二百七十七",
        "no#": 38
    },
    {
        "title": "伦开府席上赋得咏美人名解愁",
        "author": "卢纶",
        "biography": "",
        "paragraphs": [
            "不敢苦相留，明知不自由。颦眉乍欲语，敛笑又低头。",
            "舞态兼些醉，歌声似带羞。今朝总见也，只不解人愁。"
        ],
        "notes": [
            ""
        ],
        "volume": "卷二百七十七",
        "no#": 39
    },
    {
        "title": "王评事驸马花烛诗",
        "author": "卢纶",
        "biography": "",
        "paragraphs": [
            "万条银烛引天人，十月长安半夜春。",
            "步障三千隘将断，几多珠翠落香尘。",
            "一人女婿万人怜，一夜调疏抵百年。",
            "为报司徒好将息，明珠解转又能圆。",
            "人主人臣是亲家，千秋万岁保荣华。",
            "几时曾向高天上，得见今宵月里花。",
            "比翼和鸣双凤凰，欲栖金帐满城香。",
            "平明却入天泉里，日气曈昽五色光。"
        ],
        "notes": [
            ""
        ],
        "volume": "卷二百七十七",
        "no#": 40
    },
    {
        "title": "和赵给事白蝇拂歌",
        "author": "卢纶",
        "biography": "",
        "paragraphs": [
            "华堂多众珍，白拂称殊异。柄裁沈节香袭人，",
            "皎然素色不因染，淅尔凉风非为秋。群蝇青苍恣游息，",
            "此时满筵看一举，荻花忽旋杨花舞，砉如寒隼惊暮禽，",
            "若将挥玩闲临水，愿接波中一白鸥。"
        ],
        "notes": [
            ""
        ],
        "volume": "卷二百七十七",
        "no#": 41
    },
    {
        "title": "萧常侍瘿柏亭歌",
        "author": "卢纶",
        "biography": "",
        "paragraphs": [
            "柏之异者山中灵，何人断绝为君亭。云翻浪卷不可识，",
            "金貂主人汉三老，构此穷年下朝早。心规目制不暂疲，",
            "攒甍斗拱无斤迹，根瘿联悬同素壁。数层乱泻云里峰，",
            "水精如意刁金色，云母屏风透掩光。四阶绵绵被纤草，",
            "愚儒敢欲贺成功，鸾凤栖翔固不同。应念废材今接地，"
        ],
        "notes": [
            ""
        ],
        "volume": "卷二百七十七",
        "no#": 42
    },
    {
        "title": "慈恩寺石磬歌",
        "author": "卢纶",
        "biography": "",
        "paragraphs": [
            "灵山石磬生海西，海涛平处与山齐。长眉老僧同佛力，",
            "星汉徘徊山有风，禅翁静扣月明中。群仙下云龙出水，",
            "花宫杳杳响泠泠，无数沙门昏梦醒。古廊灯下见行道，",
            "岂如全质挂青松，数叶残云一片峰。吾师宝之寿中国，"
        ],
        "notes": [
            ""
        ],
        "volume": "卷二百七十七",
        "no#": 43
    },
    {
        "title": "送张郎中还蜀歌",
        "author": "卢纶",
        "biography": "",
        "paragraphs": [
            "秦家御史汉家郎，亲专两印征殊方。功成走马朝天子，",
            "泸南五将望君还，愿以天书示百蛮。曲栈重江初过雨，",
            "塞口云生火候迟，烟中鹤唳军行早。黄花川下水交横，",
            "回首岷峨半天黑，传觞接膝何由得。空令豪士仰威名，",
            "须臾醉起箫笳发，空见红旌入白云。"
        ],
        "notes": [
            ""
        ],
        "volume": "卷二百七十七",
        "no#": 44
    },
    {
        "title": "宴席赋得姚美人拍筝歌",
        "author": "卢纶",
        "biography": "",
        "paragraphs": [
            "出帘仍有钿筝随，见罢翻令恨识迟。微收皓腕缠红袖，",
            "凤箫韶管寂不喧，绣幕纱窗俨秋月。有时轻弄和郎歌，"
        ],
        "notes": [
            ""
        ],
        "volume": "卷二百七十七",
        "no#": 45
    },
    {
        "title": "陈翃郎中北亭送侯钊侍御赋得带冰流歌",
        "author": "卢纶",
        "biography": "",
        "paragraphs": [
            "溪中鸟鸣春景旦，一派寒冰忽开散。璧方镜员流不断，",
            "持此赠君君饮之，圣君识君冰玉姿。"
        ],
        "notes": [
            ""
        ],
        "volume": "卷二百七十七",
        "no#": 46
    },
    {
        "title": "栖岩寺隋文帝马脑盏歌",
        "author": "卢纶",
        "biography": "",
        "paragraphs": [
            "天宫宝器隋朝物，锁在金函比金骨。开函捧之光乃发，",
            "规形环影相透彻，乱雪繁花千万重。可怜贞质无今古，",
            "一留寒殿殿将坏，唯有幽光通隙尘。山中老僧眉似雪，"
        ],
        "notes": [
            ""
        ],
        "volume": "卷二百七十七",
        "no#": 47
    },
    {
        "title": "难绾刀子歌",
        "author": "卢纶",
        "biography": "",
        "paragraphs": [
            "黄金鞘里青芦叶，丽若剪成铦且翣。轻冰薄玉状不分，",
            "淬之几堕前池水，焉知不是蛟龙子。割鸡刺虎皆若空，"
        ],
        "notes": [
            ""
        ],
        "volume": "卷二百七十七",
        "no#": 48
    },
    {
        "title": "腊日观咸宁王部曲娑勒擒豹歌",
        "author": "卢纶",
        "biography": "",
        "paragraphs": [
            "山头曈曈日将出，山下猎围照初日。前林有兽未识名，",
            "阴方质子才三十，译语受词蕃语揖。舍鞍解甲疾如风，",
            "既苏复吼拗仍怒，果协英谋生致之。拖自深丛目如电，",
            "始知缚虎如缚鼠，败虏降羌生眼前。祝尔嘉词尔无苦，",
            "非熊之兆庆无极，愿纪雄名传百蛮。"
        ],
        "notes": [
            ""
        ],
        "volume": "卷二百七十七",
        "no#": 49
    },
    {
        "title": "赋得白鸥歌送李伯康归使",
        "author": "卢纶",
        "biography": "",
        "paragraphs": [
            "积水深源，白鸥翻翻。倒影光素，于潭之间。",
            "衔鱼鱼落乱惊鸣，争扑莲丛莲叶倾。",
            "尔不见波中鸥鸟闲无营，何必汲汲劳其生。",
            "柳花冥蒙大堤口，悠扬相和乍无有。轻随去浪杳不分，",
            "今日还同看鸥鸟，如何羽翮复参差。复参差，"
        ],
        "notes": [
            ""
        ],
        "volume": "卷二百七十七",
        "no#": 50
    },
    {
        "title": "皇帝感词",
        "author": "卢纶",
        "biography": "",
        "paragraphs": [
            "提剑风雷动，垂衣日月明。禁花呈瑞色，国老见星精。",
            "发棹鱼先跃，窥巢鸟不惊。山呼一万岁，直入九重城。",
            "天香五凤彩，御马六龙文。雨露清驰道，风雷翊上军。",
            "高旍花外转，行漏乐前闻。时见金鞭举，空中指瑞云。",
            "妙算干戈止，神谋宇宙清。两阶文物盛，七德武功成。",
            "校猎长杨苑，屯军细柳营。归来献明主，歌舞溢春城。",
            "天乐下天中，云輧俨在空。铅黄艳河汉，笑语合笙镛。",
            "已见长随凤，仍闻不避熊。君王亲试舞，阊阖静无风。"
        ],
        "notes": [
            ""
        ],
        "volume": "卷二百七十七",
        "no#": 51
    }
]