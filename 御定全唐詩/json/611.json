[
    {
        "title": "奉和鲁望渔具十五咏：网",
        "author": "皮日休",
        "biography": "",
        "paragraphs": [
            "晚挂溪上网，映空如雾縠。闲来发其机，旋旋沈平绿。",
            "下处若烟雨，牵时似崖谷。必若遇鲲鲕，从教通一目。"
        ],
        "notes": [
            ""
        ],
        "volume": "卷六百一十一",
        "no#": 1
    },
    {
        "title": "奉和鲁望渔具十五咏：罩",
        "author": "皮日休",
        "biography": "",
        "paragraphs": [
            "芒鞋下葑中，步步沈轻罩。既为菱浪飐，亦为莲泥胶。",
            "人立独无声，鱼烦似相抄。满手搦霜鳞，思归举轻棹。"
        ],
        "notes": [
            ""
        ],
        "volume": "卷六百一十一",
        "no#": 2
    },
    {
        "title": "奉和鲁望渔具十五咏：罱",
        "author": "皮日休",
        "biography": "",
        "paragraphs": [
            "烟雨晚来好，东塘下罱去。网小正星bI，舟轻欲腾翥。",
            "谁知荇深后，恰值鱼多处。浦口更有人，停桡一延伫。"
        ],
        "notes": [
            ""
        ],
        "volume": "卷六百一十一",
        "no#": 3
    },
    {
        "title": "奉和鲁望渔具十五咏：钓筒",
        "author": "皮日休",
        "biography": "",
        "paragraphs": [
            "笼籦截数尺，标置能幽绝。从浮笠泽烟，任卧桐江月。",
            "丝随碧波漫，饵逐清滩发。好是趁筒时，秋声正清越。"
        ],
        "notes": [
            ""
        ],
        "volume": "卷六百一十一",
        "no#": 4
    },
    {
        "title": "奉和鲁望渔具十五咏：钓车",
        "author": "皮日休",
        "biography": "",
        "paragraphs": [
            "得乐湖海志，不厌华辀小。月中抛一声，惊起滩上鸟。",
            "心将潭底测，手把波文袅。何处觅奔车，平波今渺渺。"
        ],
        "notes": [
            ""
        ],
        "volume": "卷六百一十一",
        "no#": 5
    },
    {
        "title": "奉和鲁望渔具十五咏：渔梁",
        "author": "皮日休",
        "biography": "",
        "paragraphs": [
            "波际插翠筠，离离似清籞。游鳞到溪口，入此无逃所。",
            "斜临杨柳津，静下鸬鹚侣。编此欲何之，终焉富春渚。"
        ],
        "notes": [
            ""
        ],
        "volume": "卷六百一十一",
        "no#": 6
    },
    {
        "title": "奉和鲁望渔具十五咏：叉鱼",
        "author": "皮日休",
        "biography": "",
        "paragraphs": [
            "列炬春溪口，平潭如不流。照见游泳鱼，一一如清昼。",
            "中目碎琼碧，毁鳞殷组绣。乐此何太荒，居然愧川后。"
        ],
        "notes": [
            ""
        ],
        "volume": "卷六百一十一",
        "no#": 7
    },
    {
        "title": "奉和鲁望渔具十五咏：射鱼",
        "author": "皮日休",
        "biography": "",
        "paragraphs": [
            "注矢寂不动，澄潭晴转烘。下窥见鱼乐，怳若翔在空。",
            "惊羽决凝碧，伤鳞浮殷红。堪将指杯术，授与太湖公。"
        ],
        "notes": [
            ""
        ],
        "volume": "卷六百一十一",
        "no#": 8
    },
    {
        "title": "奉和鲁望渔具十五咏：鸣桹",
        "author": "皮日休",
        "biography": "",
        "paragraphs": [
            "尽日平湖上，鸣桹仍动桨。丁丁入波心，澄澈和清响。",
            "鹭听独寂寞，鱼惊昧来往。尽水无所逃，川中有钩党。"
        ],
        "notes": [
            ""
        ],
        "volume": "卷六百一十一",
        "no#": 9
    },
    {
        "title": "奉和鲁望渔具十五咏：沪",
        "author": "皮日休",
        "biography": "",
        "paragraphs": [
            "波中植甚固，磔磔如虾须。涛头倏尔过，数顷跳𫚙cr。",
            "不是细罗密，自为朝夕驱。空怜指鱼命，遣出海边租。"
        ],
        "notes": [
            ""
        ],
        "volume": "卷六百一十一",
        "no#": 10
    },
    {
        "title": "奉和鲁望渔具十五咏：qF",
        "author": "皮日休",
        "biography": "",
        "paragraphs": [
            "伐彼槎蘖枝，放于冰雪浦。游鱼趁暖处，忽尔来相聚。",
            "徒为栖托心，不问庇庥主。一旦悬鼎镬，祸机真自取。"
        ],
        "notes": [
            ""
        ],
        "volume": "卷六百一十一",
        "no#": 11
    },
    {
        "title": "奉和鲁望渔具十五咏：种鱼",
        "author": "皮日休",
        "biography": "",
        "paragraphs": [
            "移土湖岸边，一半和鱼子。池中得春雨，点点活如蚁。",
            "一月便翠鳞，终年必赪尾。借问两绶人，谁知种鱼利。"
        ],
        "notes": [
            ""
        ],
        "volume": "卷六百一十一",
        "no#": 12
    },
    {
        "title": "奉和鲁望渔具十五咏：药鱼",
        "author": "皮日休",
        "biography": "",
        "paragraphs": [
            "吾无竭泽心，何用药鱼药。见说放溪上，点点波光恶。",
            "食时竞夷犹，死者争纷泊。何必重伤鱼，毒泾犹可作。"
        ],
        "notes": [
            ""
        ],
        "volume": "卷六百一十一",
        "no#": 13
    },
    {
        "title": "奉和鲁望渔具十五咏：舴艋",
        "author": "皮日休",
        "biography": "",
        "paragraphs": [
            "阔处只三尺，翛然足吾事。低篷挂钓车，枯蚌盛鱼饵。",
            "只好携桡坐，唯堪盖蓑睡。若遣遂平生，艅艎不如是。"
        ],
        "notes": [
            ""
        ],
        "volume": "卷六百一十一",
        "no#": 14
    },
    {
        "title": "奉和鲁望渔具十五咏：笭箵",
        "author": "皮日休",
        "biography": "",
        "paragraphs": [
            "朝空笭箵去，暮实笭箵归。归来倒却鱼，挂在幽窗扉。",
            "但闻虾蚬气，欲生苹藻衣。十年佩此处，烟雨苦霏霏。"
        ],
        "notes": [
            ""
        ],
        "volume": "卷六百一十一",
        "no#": 15
    },
    {
        "title": "添鱼具诗：鱼庵",
        "author": "皮日休",
        "biography": "",
        "paragraphs": [
            "庵中只方丈，恰称幽人住。枕上悉渔经，门前空钓具。",
            "束竿时倚壁，晒网还侵户。上泂有杨颙，须留往来路。"
        ],
        "notes": [
            ""
        ],
        "volume": "卷六百一十一",
        "no#": 16
    },
    {
        "title": "添鱼具诗：钓矶",
        "author": "皮日休",
        "biography": "",
        "paragraphs": [
            "盘滩一片石，置我山居足。洼处著筣笓，窍中维艒fR。",
            "多逢沙鸟污，爱彼潭云触。狂奴卧此多，所以蹋帝腹。"
        ],
        "notes": [
            ""
        ],
        "volume": "卷六百一十一",
        "no#": 17
    },
    {
        "title": "添鱼具诗：蓑衣",
        "author": "皮日休",
        "biography": "",
        "paragraphs": [
            "一领蓑正新，著来沙坞中。隔溪遥望见，疑是绿毛翁。",
            "襟色裛xU霭，袖香褵褷风。前头不施衮，何以为三公。"
        ],
        "notes": [
            ""
        ],
        "volume": "卷六百一十一",
        "no#": 18
    },
    {
        "title": "添鱼具诗：箬笠",
        "author": "皮日休",
        "biography": "",
        "paragraphs": [
            "圆似写月魂，轻如织烟翠。涔涔向上雨，不乱窥鱼思。",
            "携来沙日微，挂处江风起。纵带二梁冠，终身不忘尔。"
        ],
        "notes": [
            ""
        ],
        "volume": "卷六百一十一",
        "no#": 19
    },
    {
        "title": "添鱼具诗：背篷",
        "author": "皮日休",
        "biography": "",
        "paragraphs": [
            "侬家背篷样，似个大龟甲。雨中局蹐时，一向听霎霎。",
            "甘从鱼不见，亦任鸥相狎。深拥竟无言，空成睡齁qf。"
        ],
        "notes": [
            ""
        ],
        "volume": "卷六百一十一",
        "no#": 20
    },
    {
        "title": "奉和鲁望樵人十咏：樵溪",
        "author": "皮日休",
        "biography": "",
        "paragraphs": [
            "何时有此溪，应便生幽木。橡实养山禽，藤花蒙涧鹿。",
            "不止产蒸薪，愿当歌棫朴。君知天意无，以此安吾族。"
        ],
        "notes": [
            ""
        ],
        "volume": "卷六百一十一",
        "no#": 21
    },
    {
        "title": "奉和鲁望樵人十咏：樵家",
        "author": "皮日休",
        "biography": "",
        "paragraphs": [
            "空山最深处，太古两三家。云萝共夙世，猿鸟同生涯。",
            "衣服濯春泉，盘餐烹野花。居兹老复老，不解叹年华。"
        ],
        "notes": [
            ""
        ],
        "volume": "卷六百一十一",
        "no#": 22
    },
    {
        "title": "奉和鲁望樵人十咏：樵叟",
        "author": "皮日休",
        "biography": "",
        "paragraphs": [
            "不曾照青镜，岂解伤华发。至老未息肩，至今无病骨。",
            "家风是林岭，世禄为薇蕨。所以两大夫，天年自为伐。"
        ],
        "notes": [
            ""
        ],
        "volume": "卷六百一十一",
        "no#": 23
    },
    {
        "title": "奉和鲁望樵人十咏：樵子",
        "author": "皮日休",
        "biography": "",
        "paragraphs": [
            "相约晚樵去，跳踉上山路。将花饵鹿麛，以果投猿父。",
            "束薪白云湿，负担春日暮。何不寿童乌，果为玄所误。"
        ],
        "notes": [
            ""
        ],
        "volume": "卷六百一十一",
        "no#": 24
    },
    {
        "title": "奉和鲁望樵人十咏：樵径",
        "author": "皮日休",
        "biography": "",
        "paragraphs": [
            "蒙茏中一径，绕在千峰里。歇处遇松根，危中值石齿。",
            "花穿枲衣落，云拂芒鞋起。自古行此途，不闻颠与坠。"
        ],
        "notes": [
            ""
        ],
        "volume": "卷六百一十一",
        "no#": 25
    },
    {
        "title": "奉和鲁望樵人十咏：樵斧",
        "author": "皮日休",
        "biography": "",
        "paragraphs": [
            "腰间插大柯，直入深溪里。空林伐一声，幽鸟相呼起。",
            "倒树去李父，倾巢啼木魅。不知仗钺者，除害谁如此。"
        ],
        "notes": [
            ""
        ],
        "volume": "卷六百一十一",
        "no#": 26
    },
    {
        "title": "奉和鲁望樵人十咏：樵担",
        "author": "皮日休",
        "biography": "",
        "paragraphs": [
            "不敢量樵重，唯知益薪束。轧轧下山时，弯弯向身曲。",
            "清泉洗得洁，翠霭侵来绿。看取荷戈人，谁能似吾属。"
        ],
        "notes": [
            ""
        ],
        "volume": "卷六百一十一",
        "no#": 27
    },
    {
        "title": "奉和鲁望樵人十咏：樵风",
        "author": "皮日休",
        "biography": "",
        "paragraphs": [
            "野船渡樵客，来往平波中。纵横清飙吹，旦暮归期同。",
            "苹光惹衣白，莲影涵薪红。吾当请封尔，直作镜湖公。"
        ],
        "notes": [
            ""
        ],
        "volume": "卷六百一十一",
        "no#": 28
    },
    {
        "title": "奉和鲁望樵人十咏：樵火",
        "author": "皮日休",
        "biography": "",
        "paragraphs": [
            "山客地炉里，然薪如阳辉。松膏作滫瀡，杉子为珠玑。",
            "响误击刺闹，焰疑彗孛飞。傍边暖白酒，不觉瀑冰垂。"
        ],
        "notes": [
            ""
        ],
        "volume": "卷六百一十一",
        "no#": 29
    },
    {
        "title": "奉和鲁望樵人十咏：樵歌",
        "author": "皮日休",
        "biography": "",
        "paragraphs": [
            "此曲太古音，由来无管奏。多云采樵乐，或说林泉候。",
            "一唱凝闲云，再谣悲顾兽。若遇采诗人，无辞收鄙陋。"
        ],
        "notes": [
            ""
        ],
        "volume": "卷六百一十一",
        "no#": 30
    },
    {
        "title": "酒中十咏：酒星",
        "author": "皮日休",
        "biography": "",
        "paragraphs": [
            "谁遣酒旗耀，天文列其位。彩微尝似酣，芒弱偏如醉。",
            "唯忧犯帝座，只恐骑天驷。若遇卷舌星，谗君应堕地。"
        ],
        "notes": [
            ""
        ],
        "volume": "卷六百一十一",
        "no#": 31
    },
    {
        "title": "酒中十咏：酒泉",
        "author": "皮日休",
        "biography": "",
        "paragraphs": [
            "羲皇有玄酒，滋味何太薄。玉液是浇漓，金沙乃糟粕。",
            "春从野鸟沽，昼仍闲猿酌。我愿葬兹泉，醉魂似凫跃。"
        ],
        "notes": [
            ""
        ],
        "volume": "卷六百一十一",
        "no#": 32
    },
    {
        "title": "酒中十咏：酒𥬠",
        "author": "皮日休",
        "biography": "",
        "paragraphs": [
            "翠篾初织来，或如古鱼器。新从山下买，静向甔中试。",
            "轻可网金醅，疏能容玉蚁。自此好成功，无贻我罍耻。"
        ],
        "notes": [
            ""
        ],
        "volume": "卷六百一十一",
        "no#": 33
    },
    {
        "title": "酒中十咏：酒床",
        "author": "皮日休",
        "biography": "",
        "paragraphs": [
            "糟床带松节，酒腻肥如羜。滴滴连有声，空疑杜康语。",
            "开眉既压后，染指偷尝处。自此得公田，不过浑种黍。"
        ],
        "notes": [
            ""
        ],
        "volume": "卷六百一十一",
        "no#": 34
    },
    {
        "title": "酒中十咏：酒垆",
        "author": "皮日休",
        "biography": "",
        "paragraphs": [
            "红垆高几尺，颇称幽人意。火作缥醪香，灰为冬醷气。",
            "有枪尽龙头，有主皆犊鼻。倘得作杜根，佣保何足愧。"
        ],
        "notes": [
            ""
        ],
        "volume": "卷六百一十一",
        "no#": 35
    },
    {
        "title": "酒中十咏：酒楼",
        "author": "皮日休",
        "biography": "",
        "paragraphs": [
            "钩楯跨通衢，喧闹当九市。金罍潋滟后，玉斝纷纶起。",
            "舞蝶傍应酣，啼莺闻亦醉。野客莫登临，相雠多失意。"
        ],
        "notes": [
            ""
        ],
        "volume": "卷六百一十一",
        "no#": 36
    },
    {
        "title": "酒中十咏：酒旗",
        "author": "皮日休",
        "biography": "",
        "paragraphs": [
            "青帜阔数尺，悬于往来道。多为风所飏，时见酒名号。",
            "拂拂野桥幽，翻翻江市好。双眸复何事，终竟望君老。"
        ],
        "notes": [
            ""
        ],
        "volume": "卷六百一十一",
        "no#": 37
    },
    {
        "title": "酒中十咏：酒樽",
        "author": "皮日休",
        "biography": "",
        "paragraphs": [
            "牺樽一何古，我抱期幽客。少恐消醍醐，满拟烘琥珀。",
            "猿窥曾扑泻，鸟蹋经欹仄。度度醒来看，皆如死生隔。"
        ],
        "notes": [
            ""
        ],
        "volume": "卷六百一十一",
        "no#": 38
    },
    {
        "title": "酒中十咏：酒城",
        "author": "皮日休",
        "biography": "",
        "paragraphs": [
            "万仞峻为城，沈酣浸其俗。香侵井干过，味染濠波渌。",
            "朝倾逾百榼，暮压几千斛。吾将隶此中，但为阍者足。"
        ],
        "notes": [
            ""
        ],
        "volume": "卷六百一十一",
        "no#": 39
    },
    {
        "title": "酒中十咏：酒乡",
        "author": "皮日休",
        "biography": "",
        "paragraphs": [
            "何人置此乡，杳在天皇外。有事忘哀乐，有时忘显晦。",
            "如寻罔象归，似与希夷会。从此共君游，无烦用冠带。"
        ],
        "notes": [
            ""
        ],
        "volume": "卷六百一十一",
        "no#": 40
    },
    {
        "title": "奉和添酒中六咏：酒池",
        "author": "皮日休",
        "biography": "",
        "paragraphs": [
            "八齐竞奔注，不知深几丈。竹叶岛纡徐，凫花波荡漾。",
            "醺应烂地轴，浸可柔天壤。以此献吾君，愿铭于几杖。"
        ],
        "notes": [
            ""
        ],
        "volume": "卷六百一十一",
        "no#": 41
    },
    {
        "title": "奉和添酒中六咏：酒龙",
        "author": "皮日休",
        "biography": "",
        "paragraphs": [
            "铜为蚴蟉鳞，铸作鱙qT角。吐处百里雷，泻时千丈壑。",
            "初疑潜苑囿，忽似拏寥廓。遂使铜雀台，香消野花落。"
        ],
        "notes": [
            ""
        ],
        "volume": "卷六百一十一",
        "no#": 42
    },
    {
        "title": "奉和添酒中六咏：酒瓮",
        "author": "皮日休",
        "biography": "",
        "paragraphs": [
            "坚净不苦窳，陶于醉封疆。临溪刷旧痕，隔屋闻新香。",
            "移来近麹室，倒处临糟床。所嗟无比邻，余亦能偷尝。"
        ],
        "notes": [
            ""
        ],
        "volume": "卷六百一十一",
        "no#": 43
    },
    {
        "title": "奉和添酒中六咏：酒船",
        "author": "皮日休",
        "biography": "",
        "paragraphs": [
            "剡桂复刳兰，陶陶任行乐。但知涵泳好，不计风涛恶。",
            "尝行麹封内，稍系糟丘泊。东海如可倾，乘之就斟酌。"
        ],
        "notes": [
            ""
        ],
        "volume": "卷六百一十一",
        "no#": 44
    },
    {
        "title": "奉和添酒中六咏：酒枪",
        "author": "皮日休",
        "biography": "",
        "paragraphs": [
            "象鼎格仍高，其中不烹饪。唯将煮浊醪，用以资酣饮。",
            "偏宜旋樵火，稍近余酲枕。若得伴琴书，吾将著闲品。"
        ],
        "notes": [
            ""
        ],
        "volume": "卷六百一十一",
        "no#": 45
    },
    {
        "title": "奉和添酒中六咏：酒杯",
        "author": "皮日休",
        "biography": "",
        "paragraphs": [
            "昔有嵇氏子，龙章而凤姿。手挥五弦罢，聊复一樽持。",
            "但取性淡泊，不知味醇醨。兹器不复见，家家唯玉卮。"
        ],
        "notes": [
            ""
        ],
        "volume": "卷六百一十一",
        "no#": 46
    },
    {
        "title": "茶中杂咏：茶坞",
        "author": "皮日休",
        "biography": "",
        "paragraphs": [
            "闲寻尧氏山，遂入深深坞。种荈已成园，栽葭宁记亩。",
            "石洼泉似掬，岩罅云如缕。好是夏初时，白花满烟雨。"
        ],
        "notes": [
            ""
        ],
        "volume": "卷六百一十一",
        "no#": 47
    },
    {
        "title": "茶中杂咏：茶人",
        "author": "皮日休",
        "biography": "",
        "paragraphs": [
            "生于顾渚山，老在漫石坞。语气为茶荈，衣香是烟雾。",
            "庭从dx子遮，果任獳师虏。日晚相笑归，腰间佩轻篓。"
        ],
        "notes": [
            ""
        ],
        "volume": "卷六百一十一",
        "no#": 48
    },
    {
        "title": "茶中杂咏：茶笋",
        "author": "皮日休",
        "biography": "",
        "paragraphs": [
            "褎然三五寸，生必依岩洞。寒恐结红铅，暖疑销紫汞。",
            "圆如玉轴光，脆似琼英冻。每为遇之疏，南山挂幽梦。"
        ],
        "notes": [
            ""
        ],
        "volume": "卷六百一十一",
        "no#": 49
    },
    {
        "title": "茶中杂咏：茶籝",
        "author": "皮日休",
        "biography": "",
        "paragraphs": [
            "筤篣晓携去，蓦个山桑坞。开时送紫茗，负处沾清露。",
            "歇把傍云泉，归将挂烟树。满此是生涯，黄金何足数。"
        ],
        "notes": [
            ""
        ],
        "volume": "卷六百一十一",
        "no#": 50
    },
    {
        "title": "茶中杂咏：茶舍",
        "author": "皮日休",
        "biography": "",
        "paragraphs": [
            "阳崖枕白屋，几口嬉嬉活。棚上汲红泉，焙前蒸紫蕨。",
            "乃翁研茗后，中妇拍茶歇。相向掩柴扉，清香满山月。"
        ],
        "notes": [
            ""
        ],
        "volume": "卷六百一十一",
        "no#": 51
    },
    {
        "title": "茶中杂咏：茶灶",
        "author": "皮日休",
        "biography": "",
        "paragraphs": [
            "南山茶事动，灶起岩根傍。水煮石发气，薪然杉脂香。",
            "青琼蒸后凝，绿髓炊来光。如何重辛苦，一一输膏粱。"
        ],
        "notes": [
            ""
        ],
        "volume": "卷六百一十一",
        "no#": 52
    },
    {
        "title": "茶中杂咏：茶焙",
        "author": "皮日休",
        "biography": "",
        "paragraphs": [
            "凿彼碧岩下，恰应深二尺。泥易带云根，烧难碍石脉。",
            "初能燥金饼，渐见干琼液。九里共杉林，相望在山侧。"
        ],
        "notes": [
            ""
        ],
        "volume": "卷六百一十一",
        "no#": 53
    },
    {
        "title": "茶中杂咏：茶鼎",
        "author": "皮日休",
        "biography": "",
        "paragraphs": [
            "龙舒有良匠，铸此佳样成。立作菌蠢势，煎为潺湲声。",
            "草堂暮云阴，松窗残雪明。此时勺复茗，野语知逾清。"
        ],
        "notes": [
            ""
        ],
        "volume": "卷六百一十一",
        "no#": 54
    },
    {
        "title": "茶中杂咏：茶瓯",
        "author": "皮日休",
        "biography": "",
        "paragraphs": [
            "邢客与越人，皆能造兹器。圆似月魂堕，轻如云魄起。",
            "枣花势旋眼，苹沫香沾齿。松下时一看，支公亦如此。"
        ],
        "notes": [
            ""
        ],
        "volume": "卷六百一十一",
        "no#": 55
    },
    {
        "title": "茶中杂咏：煮茶",
        "author": "皮日休",
        "biography": "",
        "paragraphs": [
            "香泉一合乳，煎作连珠沸。时看蟹目溅，乍见鱼鳞起。",
            "声疑松带雨，饽恐生烟翠。尚把沥中山，必无千日醉。"
        ],
        "notes": [
            ""
        ],
        "volume": "卷六百一十一",
        "no#": 56
    },
    {
        "title": "石榴歌",
        "author": "皮日休",
        "biography": "",
        "paragraphs": [
            "蝉噪秋枝槐叶黄，石榴香老愁寒霜。流霞包染紫鹦粟，",
            "萧娘初嫁嗜甘酸，嚼破水精千万粒。"
        ],
        "notes": [
            ""
        ],
        "volume": "卷六百一十一",
        "no#": 57
    }
]