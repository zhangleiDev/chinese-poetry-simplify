[
    {
        "title": "江上曲",
        "author": "李嘉佑",
        "biography": "",
        "paragraphs": [
            "江心澹澹芙蓉花，江口蛾眉独浣纱。可怜应是阳台女，",
            "苍梧秋色不堪论，千载依依帝子魂。君看峰上斑斑竹，"
        ],
        "notes": [
            ""
        ],
        "volume": "卷二百零六",
        "no#": 1
    },
    {
        "title": "伤吴中",
        "author": "李嘉佑",
        "biography": "",
        "paragraphs": [
            "馆娃宫中春已归，阖闾城头莺已飞。复见花开人又老，",
            "舞袖朝欺陌上春，歌声夜怨江边月。古来人事亦犹今，"
        ],
        "notes": [
            ""
        ],
        "volume": "卷二百零六",
        "no#": 2
    },
    {
        "title": "夜闻江南人家赛神，因题即事",
        "author": "李嘉佑",
        "biography": "",
        "paragraphs": [
            "南方淫祀古风俗，楚妪解唱迎神曲。锵锵铜鼓芦叶深，",
            "帝女凌空下湘岸，番君隔浦向尧山。月隐回塘犹自舞，",
            "逐客临江空自悲，月明流水无已时。听此迎神送神曲，"
        ],
        "notes": [
            ""
        ],
        "volume": "卷二百零六",
        "no#": 3
    },
    {
        "title": "古兴",
        "author": "李嘉佑",
        "biography": "",
        "paragraphs": [
            "十五小家女，双鬟人不如。蛾眉暂一见，可直千金余。",
            "自从得向蓬莱里，出入金舆乘玉趾。梧桐树上春鸦鸣，",
            "君看魏帝邺都里，惟有铜台漳水流。"
        ],
        "notes": [
            ""
        ],
        "volume": "卷二百零六",
        "no#": 4
    },
    {
        "title": "杂兴",
        "author": "李嘉佑",
        "biography": "",
        "paragraphs": [
            "花间昔日黄鹂啭，妾向青楼已生怨。花落黄鹂不复来，",
            "一别十年无尺素，归时莫赠路傍金。"
        ],
        "notes": [
            ""
        ],
        "volume": "卷二百零六",
        "no#": 5
    },
    {
        "title": "送韦邕少府归钟山",
        "author": "李嘉佑",
        "biography": "",
        "paragraphs": [
            "祈门官罢后，负笈向桃源。万卷长开帙，千峰不闭门。",
            "绿杨垂野渡，黄鸟傍山村。念尔能高枕，丹墀会一论。"
        ],
        "notes": [
            ""
        ],
        "volume": "卷二百零六",
        "no#": 6
    },
    {
        "title": "送卢员外往饶州",
        "author": "李嘉佑",
        "biography": "",
        "paragraphs": [
            "为郎复典郡，锦帐映朱轮。露冕随龙节，停桡得水人。",
            "早霜芦叶变，寒雨石榴新。莫怪谙风土，三年作逐臣。"
        ],
        "notes": [
            ""
        ],
        "volume": "卷二百零六",
        "no#": 7
    },
    {
        "title": "送裴五归京口",
        "author": "李嘉佑",
        "biography": "",
        "paragraphs": [
            "君罢江西日，家贫为一官。还归五陵去，只向远峰看。",
            "暮色催人别，秋风待雨寒。遥知到三径，唯有菊花残。"
        ],
        "notes": [
            ""
        ],
        "volume": "卷二百零六",
        "no#": 8
    },
    {
        "title": "送严维归越州",
        "author": "李嘉佑",
        "biography": "",
        "paragraphs": [
            "艰难只用武，归向浙河东。松雪千山暮，林泉一水通。",
            "乡心缘绿草，野思看青枫。春日偏相忆，裁书寄剡中。"
        ],
        "notes": [
            ""
        ],
        "volume": "卷二百零六",
        "no#": 9
    },
    {
        "title": "送杜士瞻楚州觐省",
        "author": "李嘉佑",
        "biography": "",
        "paragraphs": [
            "风流与才思，俱似晋时人。淮月归心促，江花入兴新。",
            "云深沧海暮，柳暗白田春。共道官犹小，怜君孝养亲。"
        ],
        "notes": [
            ""
        ],
        "volume": "卷二百零六",
        "no#": 10
    },
    {
        "title": "送裴宣城上元所居",
        "author": "李嘉佑",
        "biography": "",
        "paragraphs": [
            "水流过海稀，尔去换春衣。泪向槟榔尽，身随鸿雁归。",
            "草思晴后发，花怨雨中飞。想到金陵渚，酣歌对落晖。"
        ],
        "notes": [
            ""
        ],
        "volume": "卷二百零六",
        "no#": 11
    },
    {
        "title": "留别毗陵诸公",
        "author": "李嘉佑",
        "biography": "",
        "paragraphs": [
            "久作涔阳令，丹墀忽再还。凄凉辞泽国，离乱到乡山。",
            "北固滩声满，南徐草色闲。知心从此别，相忆鬓毛斑。"
        ],
        "notes": [
            ""
        ],
        "volume": "卷二百零六",
        "no#": 12
    },
    {
        "title": "送独孤拾遗先辈先赴上都",
        "author": "李嘉佑",
        "biography": "",
        "paragraphs": [
            "行春日已晓，桂楫逐寒烟。转曲遥峰出，看涛极浦连。",
            "入京当献赋，封事更闻天。日日趋黄阁，应忘云海边。"
        ],
        "notes": [
            ""
        ],
        "volume": "卷二百零六",
        "no#": 13
    },
    {
        "title": "常州韦郎中泛舟见饯",
        "author": "李嘉佑",
        "biography": "",
        "paragraphs": [
            "主人冯轼贵，送客泛舟稀。逼岸随芳草，回桡背落晖。",
            "映花双节驻，临水伯劳飞。醉与群公狎，春塘露冕归。"
        ],
        "notes": [
            ""
        ],
        "volume": "卷二百零六",
        "no#": 14
    },
    {
        "title": "送崔侍御入朝",
        "author": "李嘉佑",
        "biography": "",
        "paragraphs": [
            "十年犹执宪，万里独归春。旧国逢芳草，青云见故人。",
            "潘郎今发白，陶令本家贫。相送临京口，停桡泪满巾。"
        ],
        "notes": [
            ""
        ],
        "volume": "卷二百零六",
        "no#": 15
    },
    {
        "title": "送岳州司马弟之任",
        "author": "李嘉佑",
        "biography": "",
        "paragraphs": [
            "岳阳天水外，念尔一帆过。野墅人烟迥，山城雁影多。",
            "有时巫峡色，终日洞庭波。丞相今为郡，应无劳者歌。"
        ],
        "notes": [
            ""
        ],
        "volume": "卷二百零六",
        "no#": 16
    },
    {
        "title": "裴侍御见赠斑竹杖",
        "author": "李嘉佑",
        "biography": "",
        "paragraphs": [
            "骚人夸竹杖，赠我意何深。万点湘妃泪，三年贾谊心。",
            "愿持终白首，谁道贵黄金。他日归愚谷，偏宜绿绮琴。"
        ],
        "notes": [
            ""
        ],
        "volume": "卷二百零六",
        "no#": 17
    },
    {
        "title": "送张观归袁州",
        "author": "李嘉佑",
        "biography": "",
        "paragraphs": [
            "羡尔湘东去，烟花尚可亲。绿芳深映鸟，远岫递迎人。",
            "饥狖啼初日，残莺惜暮春。遥怜谢客兴，佳句又应新。"
        ],
        "notes": [
            ""
        ],
        "volume": "卷二百零六",
        "no#": 18
    },
    {
        "title": "冬夜饶州使堂饯相公五叔赴歙州",
        "author": "李嘉佑",
        "biography": "",
        "paragraphs": [
            "丞相过邦牧，清弦送羽觞。高情同客醉，子夜为人长。",
            "斜汉初过斗，寒云正护霜。新安江自绿，明主待惟良。"
        ],
        "notes": [
            ""
        ],
        "volume": "卷二百零六",
        "no#": 19
    },
    {
        "title": "蒋山开善寺",
        "author": "李嘉佑",
        "biography": "",
        "paragraphs": [
            "山殿秋云里，香烟出翠微。客寻朝磬至，僧背夕阳归。",
            "下界千门在，前朝万事非。看心兼送目，葭菼自依依。"
        ],
        "notes": [
            ""
        ],
        "volume": "卷二百零六",
        "no#": 20
    },
    {
        "title": "晚发江宁道中呈严维",
        "author": "李嘉佑",
        "biography": "",
        "paragraphs": [
            "惆怅遥江路，萧条落日过。蝉鸣独树急，鸦向古城多。",
            "转曲随青嶂，因高见白波。潘生秋径草，严子意如何。"
        ],
        "notes": [
            ""
        ],
        "volume": "卷二百零六",
        "no#": 21
    },
    {
        "title": "句容县东青阳馆作",
        "author": "李嘉佑",
        "biography": "",
        "paragraphs": [
            "句曲千峰暮，归人向远烟。风摇近水叶，云护欲晴天。",
            "夕照留山馆，秋光落草田。征途傍斜日，一骑独翩翩。"
        ],
        "notes": [
            ""
        ],
        "volume": "卷二百零六",
        "no#": 22
    },
    {
        "title": "晚春宴无锡蔡明府西亭",
        "author": "李嘉佑",
        "biography": "",
        "paragraphs": [
            "茅簷闲寂寂，无事觉人和。井近时浇圃，城低下见河。",
            "兴缘芳草积，情向远峰多。别日归吴地，停桡更一过。"
        ],
        "notes": [
            ""
        ],
        "volume": "卷二百零六",
        "no#": 23
    },
    {
        "title": "送王端赴朝",
        "author": "李嘉佑",
        "biography": "",
        "paragraphs": [
            "君承明主意，日日上丹墀。东阁论兵后，南宫草奏期。",
            "人稀傍河处，槐暗入关时。独遣吴州客，平陵结梦思。"
        ],
        "notes": [
            ""
        ],
        "volume": "卷二百零六",
        "no#": 24
    },
    {
        "title": "送王正字山寺读书",
        "author": "李嘉佑",
        "biography": "",
        "paragraphs": [
            "欲究先儒教，还过支遁居。山阶闲听法，竹径独看书。",
            "向日荷新卷，迎秋柳半疏。风流有佳句，不似带经锄。"
        ],
        "notes": [
            ""
        ],
        "volume": "卷二百零六",
        "no#": 25
    },
    {
        "title": "送房明府罢长宁令湖州客舍",
        "author": "李嘉佑",
        "biography": "",
        "paragraphs": [
            "君为万里宰，恩及五湖人。未满先求退，归闲不厌贫。",
            "远峰晴更近，残柳雨还新。要自趋丹陛，明年鸡树亲。"
        ],
        "notes": [
            ""
        ],
        "volume": "卷二百零六",
        "no#": 26
    },
    {
        "title": "咏萤",
        "author": "李嘉佑",
        "biography": "",
        "paragraphs": [
            "映水光难定，凌虚体自轻。夜风吹不灭，秋露洗还明。",
            "向烛仍分焰，投书更有情。犹将流乱影，来此傍簷楹。"
        ],
        "notes": [
            ""
        ],
        "volume": "卷二百零六",
        "no#": 27
    },
    {
        "title": "送李中丞、杨判官",
        "author": "李嘉佑",
        "biography": "",
        "paragraphs": [
            "射策名先著，论兵气自雄。能全季布诺，不道鲁连功。",
            "流水蒹葭外，诸山睥睨中。别君秋日晚，回首夕阳空。"
        ],
        "notes": [
            ""
        ],
        "volume": "卷二百零六",
        "no#": 28
    },
    {
        "title": "至七里滩作",
        "author": "李嘉佑",
        "biography": "",
        "paragraphs": [
            "迁客投于越，临江泪满衣。独随流水远，转觉故人稀。",
            "万木迎秋序，千峰驻晚晖。行舟犹未已，惆怅暮潮归。"
        ],
        "notes": [
            ""
        ],
        "volume": "卷二百零六",
        "no#": 29
    },
    {
        "title": "南浦渡口",
        "author": "李嘉佑",
        "biography": "",
        "paragraphs": [
            "寂寞横塘路，新篁覆水低。东风潮信满，时雨稻粳齐。",
            "寡妇共租税，渔人逐鼓鼙。惭无卓鲁术，解印谢黔黎。"
        ],
        "notes": [
            ""
        ],
        "volume": "卷二百零六",
        "no#": 30
    },
    {
        "title": "暮秋迁客增思寄京华",
        "author": "李嘉佑",
        "biography": "",
        "paragraphs": [
            "宋玉怨三秋，张衡复四愁。思乡雁北至，欲别水东流。",
            "倚树看黄叶，逢人诉白头。佳期不可失，落日自登楼。"
        ],
        "notes": [
            ""
        ],
        "volume": "卷二百零六",
        "no#": 31
    },
    {
        "title": "送苏修往上饶",
        "author": "李嘉佑",
        "biography": "",
        "paragraphs": [
            "爱尔无羁束，云山恣意过。一身随远岫，孤棹任轻波。",
            "世事关心少，渔家寄宿多。芦花泊舟处，江月奈人何。"
        ],
        "notes": [
            ""
        ],
        "volume": "卷二百零六",
        "no#": 32
    },
    {
        "title": "题王十九茆堂",
        "author": "李嘉佑",
        "biography": "",
        "paragraphs": [
            "满庭多种药，入里作山家。终日能留客，凌寒亦对花。",
            "海鸥过竹屿，门柳拂江沙。知尔卑栖意，题诗美白华。"
        ],
        "notes": [
            ""
        ],
        "volume": "卷二百零六",
        "no#": 33
    },
    {
        "title": "送弘志上人归湖州",
        "author": "李嘉佑",
        "biography": "",
        "paragraphs": [
            "山林唯幽静，行住不妨禅。高月穿松径，残阳过水田。",
            "诗从宿世悟，法为本师传。能使南人敬，修持香火缘。"
        ],
        "notes": [
            ""
        ],
        "volume": "卷二百零六",
        "no#": 34
    },
    {
        "title": "送陆士伦宰义兴",
        "author": "李嘉佑",
        "biography": "",
        "paragraphs": [
            "阳羡兰陵近，高城带水闲。浅流通野寺，绿茗盖春山。",
            "长吏多愁罢，游人讵肯还。知君日清净，无事掩重关。"
        ],
        "notes": [
            ""
        ],
        "volume": "卷二百零六",
        "no#": 35
    },
    {
        "title": "和张舍人中书宿直",
        "author": "李嘉佑",
        "biography": "",
        "paragraphs": [
            "汉主留才子，春城直紫微。对花阊阖静，过竹吏人稀。",
            "裁诏催添烛，将朝欲更衣。玉堂宜岁久，且莫厌彤闱。"
        ],
        "notes": [
            ""
        ],
        "volume": "卷二百零六",
        "no#": 36
    },
    {
        "title": "司勋王郎中宅送韦九郎中往濠州",
        "author": "李嘉佑",
        "biography": "",
        "paragraphs": [
            "怜尔因同舍，看书似外家。出关逢落叶，傍水见寒花。",
            "送远添秋思，将衰恋岁华。清淮倍相忆，回首莫令赊。"
        ],
        "notes": [
            ""
        ],
        "volume": "卷二百零六",
        "no#": 37
    },
    {
        "title": "晚春送吉校书归楚州",
        "author": "李嘉佑",
        "biography": "",
        "paragraphs": [
            "诗人饶楚思，淮上及春归。旧浦菱花发，闲门柳絮飞。",
            "高名乡曲重，少事道流稀。定向渔家醉，残阳卧钓矶。"
        ],
        "notes": [
            ""
        ],
        "volume": "卷二百零六",
        "no#": 38
    },
    {
        "title": "送严二擢第东归",
        "author": "李嘉佑",
        "biography": "",
        "paragraphs": [
            "隳官就宾荐，时辈讵争先。盛业推儒行，高科独少年。",
            "迎秋见衰叶，余照逐鸣蝉。旧里三峰下，开门古县前。"
        ],
        "notes": [
            ""
        ],
        "volume": "卷二百零六",
        "no#": 39
    },
    {
        "title": "送冷朝阳及第东归江宁",
        "author": "李嘉佑",
        "biography": "",
        "paragraphs": [
            "高第由佳句，诸生似者稀。长安带酒别，建业候潮归。",
            "稚子欢迎棹，邻人为扫扉。含情过旧浦，鸥鸟亦依依。"
        ],
        "notes": [
            ""
        ],
        "volume": "卷二百零六",
        "no#": 40
    },
    {
        "title": "送越州辛法曹之任",
        "author": "李嘉佑",
        "biography": "",
        "paragraphs": [
            "但能一官适，莫羡五侯尊。山色垂趋府，潮声自到门。",
            "缘塘剡溪路，映竹五湖村。王谢登临处，依依今尚存。"
        ],
        "notes": [
            ""
        ],
        "volume": "卷二百零六",
        "no#": 41
    },
    {
        "title": "送樊兵曹潭州谒韦大夫",
        "author": "李嘉佑",
        "biography": "",
        "paragraphs": [
            "塞鸿归欲尽，北客始辞春。零桂虽逢竹，湘川少见人。",
            "江花铺浅水，山木暗残春。修刺辕门里，多怜尔为亲。"
        ],
        "notes": [
            ""
        ],
        "volume": "卷二百零六",
        "no#": 42
    },
    {
        "title": "送杜御史还广陵",
        "author": "李嘉佑",
        "biography": "",
        "paragraphs": [
            "惭君从弱岁，顾我比诸昆。同事元戎久，俱承国士恩。",
            "随莺过淮水，看柳向辕门。草色金陵岸，思心那可论。"
        ],
        "notes": [
            ""
        ],
        "volume": "卷二百零六",
        "no#": 43
    },
    {
        "title": "送兖州杜别驾之任",
        "author": "李嘉佑",
        "biography": "",
        "paragraphs": [
            "停车邀别乘，促轸奏胡笳。若见楚山暮，因愁浙水赊。",
            "河堤经浅草，村径历繁花。更有堪悲处，梁城春日斜。"
        ],
        "notes": [
            ""
        ],
        "volume": "卷二百零六",
        "no#": 44
    },
    {
        "title": "题裴十六少卿东亭",
        "author": "李嘉佑",
        "biography": "",
        "paragraphs": [
            "平津旧东阁，深巷见南山。卷箔岚烟润，遮窗竹影闲。",
            "倾茶兼落帽，恋客不开关。斜照窥帘外，川禽时往还。"
        ],
        "notes": [
            ""
        ],
        "volume": "卷二百零六",
        "no#": 45
    },
    {
        "title": "同皇甫侍御题荐福寺一公房",
        "author": "李嘉佑",
        "biography": "",
        "paragraphs": [
            "虚室独焚香，林空静磬长。闲窥数竿竹，老在一绳床。",
            "啜茗翻真偈，然灯继夕阳。人归远相送，步履出回廊。"
        ],
        "notes": [
            ""
        ],
        "volume": "卷二百零六",
        "no#": 46
    },
    {
        "title": "送从侄端之东都",
        "author": "李嘉佑",
        "biography": "",
        "paragraphs": [
            "虏近人行少，怜君独出城。故关逢落叶，寒日逐徂征。",
            "闻笛添归思，看山惬野情。皇华今绝少，龙额也相迎。"
        ],
        "notes": [
            ""
        ],
        "volume": "卷二百零六",
        "no#": 47
    },
    {
        "title": "送王谏议充东都留守判官",
        "author": "李嘉佑",
        "biography": "",
        "paragraphs": [
            "时称谢康乐，别事汉平津。衰柳寒关道，高车左掖臣。",
            "背河见北雁，到洛问东人。忆昔游金谷，相看华发新。"
        ],
        "notes": [
            ""
        ],
        "volume": "卷二百零六",
        "no#": 48
    },
    {
        "title": "和都官苗员外秋夜省直对雨简诸知己",
        "author": "李嘉佑",
        "biography": "",
        "paragraphs": [
            "多雨南宫夜，仙郎寓直时。漏长丹凤阙，秋冷白云司。",
            "萤影侵阶乱，鸿声出苑迟。萧条人吏散，小谢有新诗。"
        ],
        "notes": [
            ""
        ],
        "volume": "卷二百零六",
        "no#": 49
    },
    {
        "title": "送从弟归河朔",
        "author": "李嘉佑",
        "biography": "",
        "paragraphs": [
            "故乡那可到，令弟独能归。诸将矜旄节，何人重布衣。",
            "空城流水在，荒泽旧村稀。秋日平原路，虫鸣桑叶飞。"
        ],
        "notes": [
            ""
        ],
        "volume": "卷二百零六",
        "no#": 50
    },
    {
        "title": "送崔夷甫员外和蕃",
        "author": "李嘉佑",
        "biography": "",
        "paragraphs": [
            "君过湟中去，寻源未是赊。经春逢白草，尽日度黄沙。",
            "双节行为伴，孤烽到似家。和戎非用武，不学李轻车。"
        ],
        "notes": [
            ""
        ],
        "volume": "卷二百零六",
        "no#": 51
    },
    {
        "title": "春日长安送从弟尉吴县",
        "author": "李嘉佑",
        "biography": "",
        "paragraphs": [
            "春愁能浩荡，送别又如何。人向吴台远，莺飞汉苑多。",
            "见花羞白发，因尔忆沧波。好是神仙尉，前贤亦未过。"
        ],
        "notes": [
            ""
        ],
        "volume": "卷二百零六",
        "no#": 52
    },
    {
        "title": "元日无衣冠入朝，寄皇甫拾遗冉、从弟补阙纾",
        "author": "李嘉佑",
        "biography": "",
        "paragraphs": [
            "伏奏随廉使，周行外冗员。白髭空受岁，丹陛不朝天。",
            "秉烛千官去，垂帘一室眠。羡君青琐里，并冕入炉烟。"
        ],
        "notes": [
            ""
        ],
        "volume": "卷二百零六",
        "no#": 53
    },
    {
        "title": "和韩郎中扬子津玩雪寄严维",
        "author": "李嘉佑",
        "biography": "",
        "paragraphs": [
            "雪深扬子岸，看柳尽成梅。山色潜知近，潮声只听来。",
            "夜禽惊晓散，春物受寒催。粉署生新兴，瑶华寄上才。"
        ],
        "notes": [
            ""
        ],
        "volume": "卷二百零六",
        "no#": 54
    },
    {
        "title": "送王牧往吉州谒王使君叔",
        "author": "李嘉佑",
        "biography": "",
        "paragraphs": [
            "细草绿汀洲，王孙耐薄游。年华初冠带，文体旧弓裘。",
            "野渡花争发，春塘水乱流。使君怜小阮，应念倚门愁。"
        ],
        "notes": [
            ""
        ],
        "volume": "卷二百零六",
        "no#": 55
    },
    {
        "title": "广陵送林宰",
        "author": "李嘉佑",
        "biography": "",
        "paragraphs": [
            "清政过前哲，香名达至尊。明通汉家籍，重识府公恩。",
            "春景生云物，风潮敛雪痕。长吟策羸马，青楚入关门。"
        ],
        "notes": [
            ""
        ],
        "volume": "卷二百零六",
        "no#": 56
    },
    {
        "title": "赠卫南长官赴任",
        "author": "李嘉佑",
        "biography": "",
        "paragraphs": [
            "吏曹难茂宰，主意念疲人。更事文犀节，还过白马津。",
            "云间辞北阙，树里出西秦。为报陶明府，裁书莫厌贫。"
        ],
        "notes": [
            ""
        ],
        "volume": "卷二百零六",
        "no#": 57
    },
    {
        "title": "自常州还江阴途中作",
        "author": "李嘉佑",
        "biography": "",
        "paragraphs": [
            "处处空篱落，江村不忍看。无人花色惨，多雨鸟声寒。",
            "黄霸初临郡，陶潜未罢官。乘春务征伐，谁肯问凋残。"
        ],
        "notes": [
            ""
        ],
        "volume": "卷二百零六",
        "no#": 58
    },
    {
        "title": "润州杨别驾宅送蒋九侍御收兵归扬州",
        "author": "李嘉佑",
        "biography": "",
        "paragraphs": [
            "沴气清金虎，兵威壮铁冠。扬旌川色暗，吹角水风寒。",
            "人对辎輧醉，花垂睥睨残。羡归丞相阁，空望旧门栏。"
        ],
        "notes": [
            ""
        ],
        "volume": "卷二百零六",
        "no#": 59
    },
    {
        "title": "仲夏江阴官舍寄裴明府",
        "author": "李嘉佑",
        "biography": "",
        "paragraphs": [
            "万室边江次，孤城对海安。朝霞晴作雨，湿气晚生寒。",
            "苔色侵衣桁，潮痕上井栏。题诗招茂宰，思尔欲辞官。"
        ],
        "notes": [
            ""
        ],
        "volume": "卷二百零六",
        "no#": 60
    },
    {
        "title": "送夏侯审参军游江东",
        "author": "李嘉佑",
        "biography": "",
        "paragraphs": [
            "袖中多丽句，未遣世人闻。醉夜眠江月，闲时逐海云。",
            "荻花寒漫漫，鸥鸟暮群群。若到长沙苑，渔家更待君。"
        ],
        "notes": [
            ""
        ],
        "volume": "卷二百零六",
        "no#": 61
    },
    {
        "title": "送袁员外宣慰劝农毕赴洪州使院",
        "author": "李嘉佑",
        "biography": "",
        "paragraphs": [
            "圣主临前殿，殷忧遣使臣。气迎天诏喜，恩发土膏春。",
            "草色催归棹，莺声为送人。龙沙多道里，流水自相亲。"
        ],
        "notes": [
            ""
        ],
        "volume": "卷二百零六",
        "no#": 62
    },
    {
        "title": "送侍御史四叔归朝",
        "author": "李嘉佑",
        "biography": "",
        "paragraphs": [
            "淮南频送别，临水惜残春。攀折隋宫柳，淹留秦地人。",
            "含情归上国，论旧见平津。更接天津近，余花映绶新。"
        ],
        "notes": [
            ""
        ],
        "volume": "卷二百零六",
        "no#": 63
    },
    {
        "title": "登楚州城望驿路，十余里山村竹林相次交映",
        "author": "李嘉佑",
        "biography": "",
        "paragraphs": [
            "十里山村道，千峰栎树林。霜浓竹枝亚，岁晚荻花深。",
            "草市多樵客，渔家足水禽。幽居虽可羡，无那子牟心。"
        ],
        "notes": [
            ""
        ],
        "volume": "卷二百零六",
        "no#": 64
    },
    {
        "title": "奉陪韦润州游鹤林寺",
        "author": "李嘉佑",
        "biography": "",
        "paragraphs": [
            "野寺江城近，双旌五马过。禅心超忍辱，梵语问多罗。",
            "松竹闲僧老，云烟晚日和。寒塘归路转，清磬隔微波。"
        ],
        "notes": [
            ""
        ],
        "volume": "卷二百零六",
        "no#": 65
    },
    {
        "title": "奉酬路五郎中院长新除工部员外见简",
        "author": "李嘉佑",
        "biography": "",
        "paragraphs": [
            "一门同秘省，万里作长城。问绢莲花府，扬旗细柳营。",
            "词锋偏却敌，草奏直论兵。何幸新诗赠，真输小谢名。"
        ],
        "notes": [
            ""
        ],
        "volume": "卷二百零六",
        "no#": 66
    },
    {
        "title": "送韦司直西行",
        "author": "李嘉佑",
        "biography": "",
        "paragraphs": [
            "不耻青袍故，尤宜白发新。心朝玉皇帝，貌似紫阳人。",
            "湘浦眠销日，桃源醉度春。能文兼证道，庄叟是前身。"
        ],
        "notes": [
            ""
        ],
        "volume": "卷二百零六",
        "no#": 67
    },
    {
        "title": "送上官侍御赴黔中",
        "author": "李嘉佑",
        "biography": "",
        "paragraphs": [
            "莫向黔中路，令人到欲迷。水声巫峡里，山色夜郎西。",
            "树隔朝云合，猿窥晓月啼。南方饶翠羽，知尔饮清溪。"
        ],
        "notes": [
            ""
        ],
        "volume": "卷二百零六",
        "no#": 68
    },
    {
        "title": "送元侍御还荆南幕府",
        "author": "李嘉佑",
        "biography": "",
        "paragraphs": [
            "迢递荆州路，山多水又分。霜林澹寒日，朔雁蔽南云。",
            "八座由持节，三湘亦置军。自当行直指，应不为功勋。"
        ],
        "notes": [
            ""
        ],
        "volume": "卷二百零六",
        "no#": 69
    },
    {
        "title": "登湓城浦望庐山初晴，直省赍敕催赴江阴",
        "author": "李嘉佑",
        "biography": "",
        "paragraphs": [
            "西望香炉雪，千峰晚色新。白头悲作吏，黄纸苦催人。",
            "多负登山屐，深藏漉酒巾。伤心公府内，手板日相亲。"
        ],
        "notes": [
            ""
        ],
        "volume": "卷二百零六",
        "no#": 70
    },
    {
        "title": "九日",
        "author": "李嘉佑",
        "biography": "",
        "paragraphs": [
            "惆怅重阳日，空山野菊新。蒹葭百战地，江海十年人。",
            "叹老堪衰柳，伤秋对白苹。孤楼闻夕磬，塘路向城闉。"
        ],
        "notes": [
            ""
        ],
        "volume": "卷二百零六",
        "no#": 71
    },
    {
        "title": "九日送人",
        "author": "李嘉佑",
        "biography": "",
        "paragraphs": [
            "晴景应重阳，高台怆远乡。水澄千室倒，雾卷四山长。",
            "受节人逾老，惊寒菊半黄。席前愁此别，未别已沾裳。"
        ],
        "notes": [
            ""
        ],
        "volume": "卷二百零六",
        "no#": 72
    },
    {
        "title": "春日淇上作",
        "author": "李嘉佑",
        "biography": "",
        "paragraphs": [
            "淇上春风涨，鸳鸯逐浪飞。清明桑叶小，度雨杏花稀。",
            "卫女红妆薄，王孙白马肥。相将踏青去，不解惜罗衣。"
        ],
        "notes": [
            ""
        ],
        "volume": "卷二百零六",
        "no#": 73
    },
    {
        "title": "送从叔阳冰祇召赴都",
        "author": "李嘉佑",
        "biography": "",
        "paragraphs": [
            "自小从游惯，多由戏笑偏。常时矜礼数，渐老荷优怜。",
            "见主承休命，为郎贵晚年。伯喈文与篆，虚作汉家贤。"
        ],
        "notes": [
            ""
        ],
        "volume": "卷二百零六",
        "no#": 74
    },
    {
        "title": "送友人入湘",
        "author": "李嘉佑",
        "biography": "",
        "paragraphs": [
            "闻说湘川路，年年苦雨多。猿啼巫峡雨，月照洞庭波。",
            "穷海人还去，孤城雁共过。青山不可极，来往自蹉跎。"
        ],
        "notes": [
            ""
        ],
        "volume": "卷二百零六",
        "no#": 75
    },
    {
        "title": "送裴员外往江南",
        "author": "李嘉佑",
        "biography": "",
        "paragraphs": [
            "公务江南远，留驩幕下荣。枫林缘楚塞，水驿到湓城。",
            "岸草知春晚，沙禽好夜惊。风帆几度泊，处处暮潮声。"
        ],
        "notes": [
            ""
        ],
        "volume": "卷二百零六",
        "no#": 76
    },
    {
        "title": "登秦岭",
        "author": "李嘉佑",
        "biography": "",
        "paragraphs": [
            "南登秦岭头，回望始堪愁。汉阙青门远，高山蓝水流。",
            "三湘迁客去，九陌故人游。从此辞乡泪，双垂不复收。"
        ],
        "notes": [
            ""
        ],
        "volume": "卷二百零六",
        "no#": 77
    },
    {
        "title": "送张惟俭秀才入举",
        "author": "李嘉佑",
        "biography": "",
        "paragraphs": [
            "清秀过终童，携书访老翁。以吾为世旧，怜尔继家风。",
            "淮岸经霜柳，关城带月鸿。春归定得意，花送到东中。"
        ],
        "notes": [
            ""
        ],
        "volume": "卷二百零六",
        "no#": 78
    },
    {
        "title": "送韦侍御湖南幕府",
        "author": "李嘉佑",
        "biography": "",
        "paragraphs": [
            "执宪随征虏，逢秋出故关。雨多愁郢路，叶下识衡山。",
            "地远从军乐，兵强分野闲。皇家不易将，此去未应还。"
        ],
        "notes": [
            ""
        ],
        "volume": "卷二百零六",
        "no#": 79
    },
    {
        "title": "同皇甫冉赴官，留别灵一上人",
        "author": "李嘉佑",
        "biography": "",
        "paragraphs": [
            "法许庐山远，诗传休上人。独归双树宿，静与百花亲。",
            "对物虽留兴，观空已悟身。能令折腰客，遥赏竹房春。"
        ],
        "notes": [
            ""
        ],
        "volume": "卷二百零六",
        "no#": 80
    },
    {
        "title": "送客游荆州",
        "author": "李嘉佑",
        "biography": "",
        "paragraphs": [
            "草色随骢马，悠悠共出秦。水传云梦晓，山接洞庭春。",
            "帆影连三峡，猿声在四邻。青门一分首，难见杜陵人。"
        ],
        "notes": [
            ""
        ],
        "volume": "卷二百零六",
        "no#": 81
    },
    {
        "title": "与郑锡游春",
        "author": "李嘉佑",
        "biography": "",
        "paragraphs": [
            "东门垂柳长，回首独心伤。日暖临芳草，天晴忆故乡。",
            "映花莺上下，过水蝶悠飏。借问同行客，今朝泪几行。"
        ],
        "notes": [
            ""
        ],
        "volume": "卷二百零六",
        "no#": 82
    },
    {
        "title": "故燕国相公挽歌二首",
        "author": "李嘉佑",
        "biography": "",
        "paragraphs": [
            "文若为全德，留侯是重名。论公长不宰，因病得无生。",
            "大梦依禅定，高坟共化城。自应怜寂灭，人世但伤情。",
            "共美持衡日，皆言折槛时。蜀侯供庙略，汉主缺台司。",
            "车马行仍止，笳箫咽又悲。今年杜陵陌，殄瘁百花迟。"
        ],
        "notes": [
            ""
        ],
        "volume": "卷二百零六",
        "no#": 83
    },
    {
        "title": "故吏部郎中赠给事中韦公挽歌二首",
        "author": "李嘉佑",
        "biography": "",
        "paragraphs": [
            "神理今何在，斯人竟若斯。颜渊徒有德，伯道且无儿。",
            "白发今非老，青云数有奇。谁言夕郎拜，翻向夜台悲。",
            "社里东城接，松阡北地开。闻笳春色惨，执绋故人哀。",
            "终日南山对，何时渭水回。仁兄与恩旧，相望泣泉台。"
        ],
        "notes": [
            ""
        ],
        "volume": "卷二百零六",
        "no#": 84
    }
]