[
    {
        "title": "答宋之问",
        "author": "司马承祯",
        "biography": "",
        "paragraphs": [
            "时既暮兮节欲春，山林寂兮怀幽人。登奇峰兮望白云，",
            "不见其人谁与言，归坐弹琴思逾远。"
        ],
        "notes": [
            ""
        ],
        "volume": "卷八百五十二",
        "no#": 1
    },
    {
        "title": "醉吟三首",
        "author": "张氲",
        "biography": "",
        "paragraphs": [
            "去岁无田种，今春乏酒材。从他花鸟笑，佯醉卧楼台。",
            "下调无人睬，高心又被瞋。不知时俗意，教我若为人。",
            "入市非求利，过朝不为名。有时随俗物，相伴且营营。"
        ],
        "notes": [
            ""
        ],
        "volume": "卷八百五十二",
        "no#": 2
    },
    {
        "title": "洗心",
        "author": "司马退之",
        "biography": "",
        "paragraphs": [
            "不践名利道，始觉尘土腥。不味稻粱食，始觉精神清。",
            "罗浮奔走外，日月无短明。山瘦松亦劲，鹤老飞更轻。",
            "逍遥此中客，翠发皆长生。草木多古色，鸡犬无新声。",
            "君有出俗志，不贪英雄名。傲然脱冠带，改换人间情。",
            "去矣丹霄路，向晓云冥冥。"
        ],
        "notes": [
            ""
        ],
        "volume": "卷八百五十二",
        "no#": 3
    },
    {
        "title": "夜醉卧街",
        "author": "裴翛然",
        "biography": "",
        "paragraphs": [
            "遮莫冬冬动，须倾满满杯。金吾如借问，但道玉山颓。"
        ],
        "notes": [
            ""
        ],
        "volume": "卷八百五十二",
        "no#": 4
    },
    {
        "title": "谒尧帝庙",
        "author": "轩辕弥明",
        "biography": "",
        "paragraphs": [
            "祖龙开国尽遐荒，庙建唐尧镇此邦。山卷白云朝帝座，",
            "瞻仰威灵共回首，紫霞深处锁轩窗。"
        ],
        "notes": [
            ""
        ],
        "volume": "卷八百五十二",
        "no#": 5
    },
    {
        "title": "山居",
        "author": "陈寡言",
        "biography": "",
        "paragraphs": [
            "照水冰如鉴，扫雪玉为尘。何须问今古，便是上皇人。",
            "醉卧茅堂不闭关，觉来开眼见青山。",
            "松花落处宿猿在，麋鹿群群林际还。"
        ],
        "notes": [
            ""
        ],
        "volume": "卷八百五十二",
        "no#": 6
    },
    {
        "title": "临化示弟子",
        "author": "陈寡言",
        "biography": "",
        "paragraphs": [
            "我本无形暂有形，偶来人世逐营营。",
            "轮回债负今还毕，搔首翛然归上清。"
        ],
        "notes": [
            ""
        ],
        "volume": "卷八百五十二",
        "no#": 7
    },
    {
        "title": "元白席上作",
        "author": "李升",
        "biography": "",
        "paragraphs": [
            "生在儒家遇太平，悬缨垂带布衣轻。",
            "谁能世路趋名利，臣事玉皇归上清。"
        ],
        "notes": [
            ""
        ],
        "volume": "卷八百五十二",
        "no#": 8
    },
    {
        "title": "一字至七字诗：书",
        "author": "范尧佐",
        "biography": "",
        "paragraphs": [
            "书。凭雁，寄鱼。出王屋，入匡庐。文生益智，"
        ],
        "notes": [
            ""
        ],
        "volume": "卷八百五十二",
        "no#": 9
    },
    {
        "title": "言志献浙东廉访辞召",
        "author": "徐灵府",
        "biography": "",
        "paragraphs": [
            "野性歌三乐，皇恩出九重。那烦紫宸命，远下白云峰。",
            "多愧书传鹤，深惭纸画龙。将何佐明主，甘老在岩松。"
        ],
        "notes": [
            ""
        ],
        "volume": "卷八百五十二",
        "no#": 10
    },
    {
        "title": "自咏二首",
        "author": "徐灵府",
        "biography": "",
        "paragraphs": [
            "寂寂凝神太极初，无心应物等空虚。",
            "性修自性非求得，欲识真人只是渠。",
            "学道全真在此生，何须待死更求生。",
            "今生不了无生理，纵复生知那处生。"
        ],
        "notes": [
            ""
        ],
        "volume": "卷八百五十二",
        "no#": 11
    },
    {
        "title": "留观中诗二首",
        "author": "吴子来",
        "biography": "",
        "paragraphs": [
            "终日草堂间，清风常往还。耳无尘事扰，心有玩云闲。",
            "对酒惟思月，餐松不厌山。时时吟内景，自合驻童颜。",
            "此生此物当生涯，白石青松便是家。",
            "对月卧云如野鹿，时时买酒醉烟霞。"
        ],
        "notes": [
            ""
        ],
        "volume": "卷八百五十二",
        "no#": 12
    }
]