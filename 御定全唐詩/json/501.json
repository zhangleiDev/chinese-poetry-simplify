[
    {
        "title": "和东都令狐留守相公",
        "author": "姚合",
        "biography": "",
        "paragraphs": [
            "除官东守洛阳宫，恩比藩方任更雄。拜表出时传七刻，",
            "三十六峰诗酒思，朝朝闲望与谁同。"
        ],
        "notes": [
            ""
        ],
        "volume": "卷五百零一",
        "no#": 1
    },
    {
        "title": "和高谏议蒙兼宾客时入翰苑",
        "author": "姚合",
        "biography": "",
        "paragraphs": [
            "兼秩恩归第一流，时寻仙路向瀛洲。钟声迢递银河晓，",
            "从来共结归山侣，今日多应独自休。"
        ],
        "notes": [
            ""
        ],
        "volume": "卷五百零一",
        "no#": 2
    },
    {
        "title": "和卢给事酬裴员外",
        "author": "姚合",
        "biography": "",
        "paragraphs": [
            "南山雪色彻皇州，钟鼓声交晓气浮。鸳鹭簪裾上龙尾，",
            "赠答诗成才思敌，病夫欲和几朝愁。"
        ],
        "notes": [
            ""
        ],
        "volume": "卷五百零一",
        "no#": 3
    },
    {
        "title": "和裴结端公早朝",
        "author": "姚合",
        "biography": "",
        "paragraphs": [
            "鱼钥千门启，鸡人唱晓传。冕旒临玉殿，丞相入炉烟。",
            "列位同居左，分行忝在前。仰闻天语近，俯拜佩声连。",
            "彩仗祥光动，彤庭霁色鲜。威仪谁可纪，柱史有新篇。"
        ],
        "notes": [
            ""
        ],
        "volume": "卷五百零一",
        "no#": 4
    },
    {
        "title": "和门下李相饯西蜀相公",
        "author": "姚合",
        "biography": "",
        "paragraphs": [
            "圣朝同舜日，作相有夔龙。理化知无外，烝黎尽可封。",
            "燮和皆达识，出入并登庸。武骑增余勇，儒冠贵所从。",
            "赠诗全六义，出镇越千峰。连日陈天乐，芳筵叠酒钟。",
            "乌台情已洽，凤阁分弥浓。栈转旌摇水，崖高马蹋松。",
            "恩深施远俗，化美见前踪。江晓流巴字，山晴耸剑峰。",
            "双油拥上宰，四海羡临邛。先路声华远，离京诏旨重。",
            "岁除今向尽，春色即相逢。嫩叶抽赪蕊，新苔长翠茸。",
            "冰销鱼潎潎，林暖鸟噰噰。泉落闻难尽，花开看不供。",
            "青城方眷恋，黄阁竟从容。计日归台席，还听长乐钟。"
        ],
        "notes": [
            ""
        ],
        "volume": "卷五百零一",
        "no#": 5
    },
    {
        "title": "和座主相公西亭秋日即事",
        "author": "姚合",
        "biography": "",
        "paragraphs": [
            "西亭秋望好，宁要更垂帘。夫子墙还峻，酂侯宅过谦。",
            "微风红叶下，新雨绿苔黏。窗外松初长，栏中药旋添。",
            "海图装玉轴，书目记牙签。竹色晴连地，山光远入簷。",
            "酒浓杯稍重，诗冷语多尖。属和才虽浅，题高免客嫌。"
        ],
        "notes": [
            ""
        ],
        "volume": "卷五百零一",
        "no#": 6
    },
    {
        "title": "和秘书崔少监春日游青龙寺僧院",
        "author": "姚合",
        "biography": "",
        "paragraphs": [
            "官清书府足闲时，晓起攀花折柳枝。九陌城中寻不尽，",
            "见说往来多静者，未知前日更逢谁。"
        ],
        "notes": [
            ""
        ],
        "volume": "卷五百零一",
        "no#": 7
    },
    {
        "title": "和李绅助教不赴看花",
        "author": "姚合",
        "biography": "",
        "paragraphs": [
            "笑辞聘礼深坊住，门馆长闲似退居。太学官资清品秩，",
            "且看牡丹吟丽句，不知此外复何如。"
        ],
        "notes": [
            ""
        ],
        "volume": "卷五百零一",
        "no#": 8
    },
    {
        "title": "和李十二舍人冬至日",
        "author": "姚合",
        "biography": "",
        "paragraphs": [
            "献寿人皆庆，南山复北堂。从今千万日，此日又初长。"
        ],
        "notes": [
            ""
        ],
        "volume": "卷五百零一",
        "no#": 9
    },
    {
        "title": "和裴令公新成绿野堂即事",
        "author": "姚合",
        "biography": "",
        "paragraphs": [
            "结构立嘉名，轩窗四面明。丘墙高莫比，萧宅僻还清。",
            "池际龟潜戏，庭前药旋生。树深簷稍邃，石峭径难平。",
            "道旷襟情远，神闲视听精。古今功独出，大小隐俱成。",
            "曙雨新苔色，秋风长桂声。携诗就竹写，取酒对花倾。",
            "古寺招僧饭，方塘看鹤行。人间无此贵，半仗暮归城。"
        ],
        "notes": [
            ""
        ],
        "volume": "卷五百零一",
        "no#": 10
    },
    {
        "title": "和厉玄侍御题户部李相公庐山西林草堂",
        "author": "姚合",
        "biography": "",
        "paragraphs": [
            "茅屋临江起，登庸复应期。遥知归去日，自致太平时。",
            "幽药禅僧护，高窗宿鸟窥。行人尽歌咏，唯子独能诗。"
        ],
        "notes": [
            ""
        ],
        "volume": "卷五百零一",
        "no#": 11
    },
    {
        "title": "和郑相演杨尚书蜀中唱和诗",
        "author": "姚合",
        "biography": "",
        "paragraphs": [
            "天福坤维厚，忠贤拥节旄。江同渭滨远，山似傅岩高。",
            "元气符才格，文星照笔毫。五言全丽则，六义出风骚。",
            "圣日麻双下，洪炉柄共操。宠荣连雨露，先后比萧曹。",
            "唱绝时难和，吟多客讵劳。四方虽纸贵，谁怕费钱刀。"
        ],
        "notes": [
            ""
        ],
        "volume": "卷五百零一",
        "no#": 12
    },
    {
        "title": "和户部侍郎省中晚归",
        "author": "姚合",
        "biography": "",
        "paragraphs": [
            "寒日南宫晚，闲吟半醉归。位高行路静，诗好和人稀。",
            "古树苔文匝，遥峰雪色微。宁知逢彩笔，寂寞有光辉。"
        ],
        "notes": [
            ""
        ],
        "volume": "卷五百零一",
        "no#": 13
    },
    {
        "title": "和元八郎中秋居",
        "author": "姚合",
        "biography": "",
        "paragraphs": [
            "圣代无为化，郎中似散仙。晚眠随客醉，夜坐学僧禅。",
            "酒用林花酿，茶将野水煎。人生知此味，独恨少因缘。"
        ],
        "notes": [
            ""
        ],
        "volume": "卷五百零一",
        "no#": 14
    },
    {
        "title": "和李十二舍人、裴四二舍人两阁老酬白少傅见寄",
        "author": "姚合",
        "biography": "",
        "paragraphs": [
            "罢草王言星岁久，嵩高山色日相亲。萧条雨夜吟连晓，",
            "林中长老呼居士，天下书生仰达人。酒挈数瓶杯亦阔，"
        ],
        "notes": [
            ""
        ],
        "volume": "卷五百零一",
        "no#": 15
    },
    {
        "title": "和刘禹锡主客冬初拜表怀上都故人",
        "author": "姚合",
        "biography": "",
        "paragraphs": [
            "九陌喧喧骑吏催，百官拜表禁城开。林疏晓日明红叶，",
            "此时共想朝天客，谢食方从阁里回。"
        ],
        "notes": [
            ""
        ],
        "volume": "卷五百零一",
        "no#": 16
    },
    {
        "title": "和太仆田卿酬殷尧藩侍御见寄",
        "author": "姚合",
        "biography": "",
        "paragraphs": [
            "往还知分熟，酬赠思同新。嗜饮殷偏逸，闲吟卿亦贫。",
            "古苔寒更翠，修竹静无邻。促席灯浮酒，听鸿霜满身。",
            "浅才唯是我，高论更何人。携手宜相访，穷行少路尘。"
        ],
        "notes": [
            ""
        ],
        "volume": "卷五百零一",
        "no#": 17
    },
    {
        "title": "和膳部李郎中秋夕",
        "author": "姚合",
        "biography": "",
        "paragraphs": [
            "淅淅复修修，凉风似水流。此生难免老，举世大同愁。",
            "萤影明苔藓，鸿声傍斗牛。犹分省署直，何日是归休。"
        ],
        "notes": [
            ""
        ],
        "volume": "卷五百零一",
        "no#": 18
    },
    {
        "title": "和前吏部韩侍郎夜泛南溪",
        "author": "姚合",
        "biography": "",
        "paragraphs": [
            "辞得官来疾渐平，世间难有此高情。",
            "新秋月满南溪里，引客乘船处处行。"
        ],
        "notes": [
            ""
        ],
        "volume": "卷五百零一",
        "no#": 19
    },
    {
        "title": "和王郎中题华州李中丞厅",
        "author": "姚合",
        "biography": "",
        "paragraphs": [
            "莲华峰下郡斋前，绕砌穿池贮瀑泉。",
            "君到亦应闲不得，主人草圣复诗仙。"
        ],
        "notes": [
            ""
        ],
        "volume": "卷五百零一",
        "no#": 20
    },
    {
        "title": "和厉玄侍御、无可上人会宿见寄",
        "author": "姚合",
        "biography": "",
        "paragraphs": [
            "九衢难会宿，况复是寒天。朝客清贫老，林僧默悟禅。",
            "眠迟消漏水，吟苦堕寒涎。异日来寻我，沧江有钓船。"
        ],
        "notes": [
            ""
        ],
        "volume": "卷五百零一",
        "no#": 21
    },
    {
        "title": "和令狐六员外直夜即事寄上相公",
        "author": "姚合",
        "biography": "",
        "paragraphs": [
            "霜台同处轩窗接，粉署先登语笑疏。皓月满帘听玉漏，",
            "荣贵人间难有比，相公离此十年余。"
        ],
        "notes": [
            ""
        ],
        "volume": "卷五百零一",
        "no#": 22
    },
    {
        "title": "答孟侍御早朝见寄",
        "author": "姚合",
        "biography": "",
        "paragraphs": [
            "河倾月向西，九陌鼓声齐。尘静霜华远，烟生曙色低。",
            "禁门人已度，宫树鸟犹栖。疏懒劳相问，登山有旧梯。"
        ],
        "notes": [
            ""
        ],
        "volume": "卷五百零一",
        "no#": 23
    },
    {
        "title": "和友人新居园上",
        "author": "姚合",
        "biography": "",
        "paragraphs": [
            "新居多野思，不似在京城。墙上云相压，庭前竹乱生。",
            "寻师望药力，依谱上琴声。好是中秋夜，无尘有月明。"
        ],
        "notes": [
            ""
        ],
        "volume": "卷五百零一",
        "no#": 24
    },
    {
        "title": "和裴令公游南庄忆白二十、韦七二宾客",
        "author": "姚合",
        "biography": "",
        "paragraphs": [
            "四郊初雨歇，高树滴犹残。池满红莲湿，云收绿野宽。",
            "花开半山晓，竹动数村寒。斗雀翻衣袂，惊鱼触钓竿。",
            "樽前多野客，膝下尽郎官。㔉石通泉脉，移松出药栏。",
            "关东分务重，天下似公难。半醉思韦白，题诗染彩翰。"
        ],
        "notes": [
            ""
        ],
        "volume": "卷五百零一",
        "no#": 25
    },
    {
        "title": "和李舍人秋日卧疾言怀",
        "author": "姚合",
        "biography": "",
        "paragraphs": [
            "闲卧襟情远，西风菊渐芳。虚窗通晓景，珍簟卷秋光。",
            "果坠青莎径，尘离绿藓墙。药奁开静室，书阁出丛篁。",
            "对酒吟难尽，思山梦稍长。王言生彩笔，朝服惹炉香。",
            "松影幽连砌，虫声冷到床。诗成谁敢和，清思若怀霜。"
        ],
        "notes": [
            ""
        ],
        "volume": "卷五百零一",
        "no#": 26
    },
    {
        "title": "和李十二舍人直日放朝对雪",
        "author": "姚合",
        "biography": "",
        "paragraphs": [
            "今朝街鼓何人听，朝客开门对雪眠。",
            "岂比直庐丹禁里，九重天近色弥鲜。"
        ],
        "notes": [
            ""
        ],
        "volume": "卷五百零一",
        "no#": 27
    },
    {
        "title": "答李频秀才",
        "author": "姚合",
        "biography": "",
        "paragraphs": [
            "一年离九陌，壁上挂朝袍。物外诗情远，人间酒味高。",
            "思归知病长，失寝觉神劳。衰老无多思，因君把笔毫。"
        ],
        "notes": [
            ""
        ],
        "volume": "卷五百零一",
        "no#": 28
    },
    {
        "title": "答胡遇",
        "author": "姚合",
        "biography": "",
        "paragraphs": [
            "一会一分离，贫游少定期。酒多为客稳，米贵入城迟。",
            "晴日偷将睡，秋山乞与诗。纵然眉得展，不似见君时。"
        ],
        "notes": [
            ""
        ],
        "volume": "卷五百零一",
        "no#": 29
    },
    {
        "title": "答友人招游",
        "author": "姚合",
        "biography": "",
        "paragraphs": [
            "不来知尽怪，失意懒春游。闻鸟宁惊梦，看花怕引愁。",
            "赌棋招敌手，沽酒自扶头。何似华筵上，推辞候到筹。"
        ],
        "notes": [
            ""
        ],
        "volume": "卷五百零一",
        "no#": 30
    },
    {
        "title": "答窦知言",
        "author": "姚合",
        "biography": "",
        "paragraphs": [
            "冬日易惨恶，暴风拔山根。尘沙落黄河，浊波如地翻。",
            "飞鸟皆束翼，居人不开门。独我赴省期，冒此驰毂辕。",
            "陕城城西边，逢子亦且奔。所趋事一心，相见如弟昆。",
            "我惨得子舒，我寒得子温。同行十日程，僮仆性亦敦。",
            "到京人事多，日无闲精魂。念子珍重我，吐辞发蒙昏。",
            "反复千万意，一百六十言。格高思清冷，山低济浑浑。",
            "尝闻朋友惠，赠言始为恩。金玉日消费，好句长存存。",
            "倒篚别收贮，不与俗士论。每当清夜吟，使我如哀猿。"
        ],
        "notes": [
            ""
        ],
        "volume": "卷五百零一",
        "no#": 31
    },
    {
        "title": "酬田就",
        "author": "姚合",
        "biography": "",
        "paragraphs": [
            "闲居多僻静，犹恐道相违。只是夜深坐，那堪春未归。",
            "嫩苔粘野色，香絮扑人衣。纵有野僧到，终朝不话非。"
        ],
        "notes": [
            ""
        ],
        "volume": "卷五百零一",
        "no#": 32
    },
    {
        "title": "酬礼部李员外见寄",
        "author": "姚合",
        "biography": "",
        "paragraphs": [
            "本求仙郡是闲居，岂向郎官更有书。溪石谁思玉匠爱，",
            "唯见君诗难便舍，寒宵吟到晓更初。"
        ],
        "notes": [
            ""
        ],
        "volume": "卷五百零一",
        "no#": 33
    },
    {
        "title": "酬令狐郎中见寄",
        "author": "姚合",
        "biography": "",
        "paragraphs": [
            "昨是儿童今是翁，人间日月急如风。",
            "常闻欲向沧江去，除我无人与子同。"
        ],
        "notes": [
            ""
        ],
        "volume": "卷五百零一",
        "no#": 34
    },
    {
        "title": "酬李廓精舍南台望月见寄",
        "author": "姚合",
        "biography": "",
        "paragraphs": [
            "看月空门里，诗家境有余。露寒僧梵出，林静鸟巢疏。",
            "远色当秋半，清光胜夜初。独无台上思，寂寞守吾庐。"
        ],
        "notes": [
            ""
        ],
        "volume": "卷五百零一",
        "no#": 35
    },
    {
        "title": "酬光禄田卿末伏见寄",
        "author": "姚合",
        "biography": "",
        "paragraphs": [
            "下伏秋期近，还知扇渐疏。惊飙坠邻果，暴雨落江鱼。",
            "贵寺虽同秩，闲曹只管书。朝朝廊下食，相庇在肴菹。"
        ],
        "notes": [
            ""
        ],
        "volume": "卷五百零一",
        "no#": 36
    },
    {
        "title": "酬薛奉礼见赠之作",
        "author": "姚合",
        "biography": "",
        "paragraphs": [
            "栖栖沧海一耕人，诏遣江边作使君。山顶雨余青到地，",
            "珍重来章相借分，芳名未识已曾闻。"
        ],
        "notes": [
            ""
        ],
        "volume": "卷五百零一",
        "no#": 37
    },
    {
        "title": "酬卢汀谏议",
        "author": "姚合",
        "biography": "",
        "paragraphs": [
            "粟如流水帛如山，依念仓边语笑间。篇什纵横文案少，",
            "遥贺来年二三月，彩衣先辈过春关。"
        ],
        "notes": [
            ""
        ],
        "volume": "卷五百零一",
        "no#": 38
    },
    {
        "title": "酬万年张郎中见寄",
        "author": "姚合",
        "biography": "",
        "paragraphs": [
            "贡籍常同府，周行今一时。谏曹诚已忝，京邑岂相宜。",
            "黑发年来尽，沧江归去迟。何时得携手，林下静吟诗。"
        ],
        "notes": [
            ""
        ],
        "volume": "卷五百零一",
        "no#": 39
    },
    {
        "title": "酬光禄田卿六韵见寄",
        "author": "姚合",
        "biography": "",
        "paragraphs": [
            "以病辞朝谒，迂疏种药翁。心弥念鱼鸟，诏遣理兵戎。",
            "绕户旌旗影，吹人鼓角风。雪晴嵩岳顶，树老陕城宫。",
            "莅职才微薄，归山路未通。名卿诗句峭，诮我在关东。"
        ],
        "notes": [
            ""
        ],
        "volume": "卷五百零一",
        "no#": 40
    },
    {
        "title": "酬杨汝士尚书喜人移居",
        "author": "姚合",
        "biography": "",
        "paragraphs": [
            "未得沧江外，衰残读药书。圣朝优上秩，仁里许闲居。",
            "树对枝相接，泉同井不疏。酬章深自鄙，欲寄复踌躇。"
        ],
        "notes": [
            ""
        ],
        "volume": "卷五百零一",
        "no#": 41
    },
    {
        "title": "酬田卿书斋即事见寄",
        "author": "姚合",
        "biography": "",
        "paragraphs": [
            "幽斋琴思静，晚下紫宸朝。旧隐同溪远，周行隔品遥。",
            "深槐蝉唧唧，疏竹雨萧萧。不是相寻懒，烦君举酒瓢。"
        ],
        "notes": [
            ""
        ],
        "volume": "卷五百零一",
        "no#": 42
    },
    {
        "title": "酬张籍司业见寄",
        "author": "姚合",
        "biography": "",
        "paragraphs": [
            "日日在心中，青山青桂丛。高人多爱静，归路亦应同。",
            "罢吏方无病，因僧得解空。新诗劳见问，吟对竹林风。"
        ],
        "notes": [
            ""
        ],
        "volume": "卷五百零一",
        "no#": 43
    },
    {
        "title": "谢汾州田大夫寄茸毡葡萄",
        "author": "姚合",
        "biography": "",
        "paragraphs": [
            "筐封紫葡萄，筒卷白茸毛。卧暖身应健，含消齿免劳。",
            "衾衣疏不称，梨栗鄙难高。晓起题诗报，寒澌满笔毫。"
        ],
        "notes": [
            ""
        ],
        "volume": "卷五百零一",
        "no#": 44
    },
    {
        "title": "牧杭州谢李太尉德裕",
        "author": "姚合",
        "biography": "",
        "paragraphs": [
            "皇恩特许拜杭坛，欲谢旌旄去就难。",
            "偷拟白头瞻画戟，四神俱散发毛寒。"
        ],
        "notes": [
            ""
        ],
        "volume": "卷五百零一",
        "no#": 45
    },
    {
        "title": "杏园宴上谢座主",
        "author": "姚合",
        "biography": "",
        "paragraphs": [
            "得陪桃李植芳丛，别感生成太昊功。",
            "今日无言春雨后，似含冷涕谢东风。"
        ],
        "notes": [
            ""
        ],
        "volume": "卷五百零一",
        "no#": 46
    },
    {
        "title": "谢韬光上人",
        "author": "姚合",
        "biography": "",
        "paragraphs": [
            "上方清净无因住，唯愿他生得住持。",
            "只恐无生复无我，不知何处更逢师。"
        ],
        "notes": [
            ""
        ],
        "volume": "卷五百零一",
        "no#": 47
    },
    {
        "title": "谢秦校书与无可上人见访",
        "author": "姚合",
        "biography": "",
        "paragraphs": [
            "道同无宿约，三伏自从容。窗豁山侵座，扇摇风下松。",
            "客吟多绕竹，僧饭只凭钟。向晚分归路，莓苔行迹重。"
        ],
        "notes": [
            ""
        ],
        "volume": "卷五百零一",
        "no#": 48
    },
    {
        "title": "喜胡遇至",
        "author": "姚合",
        "biography": "",
        "paragraphs": [
            "穷居稀出入，门户满尘埃。病少闲人问，贫唯密友来。",
            "茅斋从扫破，药酒遣生开。多事经时别，还愁不宿回。",
            "就林烧嫩笋，绕树拣香梅。相对题新什，迟成举罚杯。"
        ],
        "notes": [
            ""
        ],
        "volume": "卷五百零一",
        "no#": 49
    },
    {
        "title": "喜贾岛至",
        "author": "姚合",
        "biography": "",
        "paragraphs": [
            "布囊悬蹇驴，千里到贫居。饮酒谁堪伴，留诗自与书。",
            "爱眠知不醉，省语似相疏。军吏衣裳窄，还应暗笑余。"
        ],
        "notes": [
            ""
        ],
        "volume": "卷五百零一",
        "no#": 50
    },
    {
        "title": "喜喻凫至",
        "author": "姚合",
        "biography": "",
        "paragraphs": [
            "欲出心还懒，闲吟绕寝床。道书虫食尽，酒律客偷将。",
            "愁至为多病，贫来减得狂。见君何所似，如热得清凉。"
        ],
        "notes": [
            ""
        ],
        "volume": "卷五百零一",
        "no#": 51
    },
    {
        "title": "喜雍陶秋夜访宿",
        "author": "姚合",
        "biography": "",
        "paragraphs": [
            "晓立侍炉烟，夜归蓬荜眠。露华明菊上，萤影灭灯前。",
            "清漏和砧叠，栖禽与叶连。高人来此宿，为似在山颠。"
        ],
        "notes": [
            ""
        ],
        "volume": "卷五百零一",
        "no#": 52
    },
    {
        "title": "喜贾岛雨中访宿",
        "author": "姚合",
        "biography": "",
        "paragraphs": [
            "雨里难逢客，闲吟不复眠。虫声秋并起，林色夜相连。",
            "爱酒此生里，趋朝未老前。终须携手去，沧海棹鱼船。"
        ],
        "notes": [
            ""
        ],
        "volume": "卷五百零一",
        "no#": 53
    },
    {
        "title": "喜马戴冬夜见过期无可上人不至",
        "author": "姚合",
        "biography": "",
        "paragraphs": [
            "客来初夜里，药酒自开封。老渐多归思，贫惟长病容。",
            "苦寒灯焰细，近晓鼓声重。僧可还相舍，深居闭古松。",
            "内殿臣相命，开樽话旧时。夜钟催鸟绝，积雪阻僧期。",
            "林静寒声远，天阴曙色迟。今宵复何夕，鸣佩坐相随。"
        ],
        "notes": [
            ""
        ],
        "volume": "卷五百零一",
        "no#": 54
    },
    {
        "title": "访僧法通不遇",
        "author": "姚合",
        "biography": "",
        "paragraphs": [
            "访师师不遇，礼佛佛无言。依旧将烦恼，黄昏入宅门。"
        ],
        "notes": [
            ""
        ],
        "volume": "卷五百零一",
        "no#": 55
    },
    {
        "title": "夜期友生不至",
        "author": "姚合",
        "biography": "",
        "paragraphs": [
            "忍寒停酒待君来，酒作凌澌火作灰。",
            "半夜出门重立望，月明先自下高台。"
        ],
        "notes": [
            ""
        ],
        "volume": "卷五百零一",
        "no#": 56
    },
    {
        "title": "寻僧不遇",
        "author": "姚合",
        "biography": "",
        "paragraphs": [
            "入门愁自散，不假见僧翁。花落煎茶水，松生醒酒风。",
            "拂床寻古画，拔刺看新丛。别有游人见，多疑住此中。"
        ],
        "notes": [
            ""
        ],
        "volume": "卷五百零一",
        "no#": 57
    },
    {
        "title": "过友人山庄",
        "author": "姚合",
        "biography": "",
        "paragraphs": [
            "蕙带缠腰复野蔬，一庄水竹数房书。",
            "举头忽见南山雪，便说休官相近居。"
        ],
        "notes": [
            ""
        ],
        "volume": "卷五百零一",
        "no#": 58
    },
    {
        "title": "奉和前司封苏郎中喜严常侍萧给事见访惊斑鬓之什",
        "author": "姚合",
        "biography": "",
        "paragraphs": [
            "绕鬓沧浪有几茎，珥貂相问夕郎惊。只应为酒微微变，",
            "即提彩笔裁天诏，谁得吟诗自在行。"
        ],
        "notes": [
            ""
        ],
        "volume": "卷五百零一",
        "no#": 59
    },
    {
        "title": "奉和门下相公雨中寄裴给事",
        "author": "姚合",
        "biography": "",
        "paragraphs": [
            "晓起闲看雨，垂簷自滴阶。风清想林壑，云湿似江淮。",
            "石信浮沤重，泥从积藓埋。气消浓酒力，心助独吟怀。",
            "飒飒通琴韵，萧萧静竹斋。彩毫无限思，念与夕郎乖。"
        ],
        "notes": [
            ""
        ],
        "volume": "卷五百零一",
        "no#": 60
    },
    {
        "title": "答韩湘",
        "author": "姚合",
        "biography": "",
        "paragraphs": [
            "疏散无世用，为文乏天格。把笔日不休，忽忽有所得。",
            "所得良自慰，不求他人识。子独访我来，致诗过相饰。",
            "君子无浮言，此诗应亦直。但虑忧我深，鉴亦随之惑。",
            "子在名场中，屡战还屡北。我无数子明，端坐空叹息。",
            "昨闻过春关，名系吏部籍。三十登高科，前涂浩难测。",
            "诗人多峭冷，如水在胸臆。岂随寻常人，五藏为酒食。",
            "期来作酬章，危坐吟到夕。难为间其辞，益贵我纸墨。"
        ],
        "notes": [
            ""
        ],
        "volume": "卷五百零一",
        "no#": 61
    },
    {
        "title": "奉和四松",
        "author": "姚合",
        "biography": "",
        "paragraphs": [
            "四松相对植，苍翠映中台。擢干凌空去，移根㔉石开。",
            "阴阳气潜煦，造化手亲栽。日月滋佳色，烟霄长异材。",
            "清音胜在涧，寒影遍生苔。静绕霜沾履，闲看酒满杯。",
            "同荣朱户际，永日白云隈。密叶闻风度，高枝见鹤来。",
            "赏心难可尽，丽什妙难裁。此地无因到，回圈几百回。"
        ],
        "notes": [
            ""
        ],
        "volume": "卷五百零一",
        "no#": 62
    }
]