[
    {
        "title": "途中除夜",
        "author": "高蟾",
        "biography": "",
        "paragraphs": [
            "南北浮萍迹，年华又暗催。残灯和腊尽，晓角带春来。",
            "鬓欲渐侵雪，心仍未肯灰。金门旧知己，谁为脱尘埃。"
        ],
        "notes": [
            ""
        ],
        "volume": "卷六百六十八",
        "no#": 1
    },
    {
        "title": "长门怨",
        "author": "高蟾",
        "biography": "",
        "paragraphs": [
            "天上何劳万古春，君前谁是百年人。魂销尚愧金炉烬，",
            "可怜明镜来相向，何似恩光朝夕新。"
        ],
        "notes": [
            ""
        ],
        "volume": "卷六百六十八",
        "no#": 2
    },
    {
        "title": "秋日寄华阳山人",
        "author": "高蟾",
        "biography": "",
        "paragraphs": [
            "云木送秋何草草，风波凝冷太星星。银鞍公子魂俱断，",
            "人间不见清凉事，犹向溪翁乞画屏。"
        ],
        "notes": [
            ""
        ],
        "volume": "卷六百六十八",
        "no#": 3
    },
    {
        "title": "感事",
        "author": "高蟾",
        "biography": "",
        "paragraphs": [
            "浊河从北下，清洛向东流。清浊皆如此，何人不白头。"
        ],
        "notes": [
            ""
        ],
        "volume": "卷六百六十八",
        "no#": 4
    },
    {
        "title": "楚思",
        "author": "高蟾",
        "biography": "",
        "paragraphs": [
            "叠浪与云急，翠兰和意香。风流化为雨，日暮下巫阳。"
        ],
        "notes": [
            ""
        ],
        "volume": "卷六百六十八",
        "no#": 5
    },
    {
        "title": "雪中",
        "author": "高蟾",
        "biography": "",
        "paragraphs": [
            "金阁倚云开，朱轩犯雪来。三冬辛苦样，天意似难栽。"
        ],
        "notes": [
            ""
        ],
        "volume": "卷六百六十八",
        "no#": 6
    },
    {
        "title": "道中有感",
        "author": "高蟾",
        "biography": "",
        "paragraphs": [
            "一醉六十日，一裘三十年。年华经几日，日日掉征鞭。"
        ],
        "notes": [
            ""
        ],
        "volume": "卷六百六十八",
        "no#": 7
    },
    {
        "title": "宋汴道中",
        "author": "高蟾",
        "biography": "",
        "paragraphs": [
            "平野有千里，居人无一家。甲兵年正少，日久戍天涯。"
        ],
        "notes": [
            ""
        ],
        "volume": "卷六百六十八",
        "no#": 8
    },
    {
        "title": "秋思",
        "author": "高蟾",
        "biography": "",
        "paragraphs": [
            "天地太萧索，山川何渺茫。不堪星斗柄，犹把岁寒量。"
        ],
        "notes": [
            ""
        ],
        "volume": "卷六百六十八",
        "no#": 9
    },
    {
        "title": "即事",
        "author": "高蟾",
        "biography": "",
        "paragraphs": [
            "三年离水石，一旦隐樵渔。为问青云上，何人识卷舒。"
        ],
        "notes": [
            ""
        ],
        "volume": "卷六百六十八",
        "no#": 10
    },
    {
        "title": "渔家",
        "author": "高蟾",
        "biography": "",
        "paragraphs": [
            "野水千年在，闲花一夕空。近来浮世狭，何似钓船中。"
        ],
        "notes": [
            ""
        ],
        "volume": "卷六百六十八",
        "no#": 11
    },
    {
        "title": "关中",
        "author": "高蟾",
        "biography": "",
        "paragraphs": [
            "风雨去愁晚，关河归思凉。西游无紫气，一夕九回肠。"
        ],
        "notes": [
            ""
        ],
        "volume": "卷六百六十八",
        "no#": 12
    },
    {
        "title": "归思",
        "author": "高蟾",
        "biography": "",
        "paragraphs": [
            "紫府归期断，芳洲别思迢。黄金作人世，只被岁寒消。"
        ],
        "notes": [
            ""
        ],
        "volume": "卷六百六十八",
        "no#": 13
    },
    {
        "title": "下第出春明门",
        "author": "高蟾",
        "biography": "",
        "paragraphs": [
            "曾和秋雨驱愁入，却向春风领恨回。",
            "深谢灞陵堤畔柳，与人头上拂尘埃。"
        ],
        "notes": [
            ""
        ],
        "volume": "卷六百六十八",
        "no#": 14
    },
    {
        "title": "华清宫",
        "author": "高蟾",
        "biography": "",
        "paragraphs": [
            "何事金舆不再游，翠鬟丹脸岂胜愁。",
            "重门深锁禁钟后，月满骊山宫树秋。"
        ],
        "notes": [
            ""
        ],
        "volume": "卷六百六十八",
        "no#": 15
    },
    {
        "title": "秋日北固晚望二首",
        "author": "高蟾",
        "biography": "",
        "paragraphs": [
            "风含远思翛翛晚，日照高情的的秋。",
            "何事满江惆怅水，年年无语向东流。",
            "泽国路岐当面苦，江城砧杵入心寒。",
            "不知白发谁医得，为问无情岁月看。"
        ],
        "notes": [
            ""
        ],
        "volume": "卷六百六十八",
        "no#": 16
    },
    {
        "title": "送张道士",
        "author": "高蟾",
        "biography": "",
        "paragraphs": [
            "因将岁月离三岛，闲贮风烟在一壶。",
            "为问金乌头白后，人间流水却回无。"
        ],
        "notes": [
            ""
        ],
        "volume": "卷六百六十八",
        "no#": 17
    },
    {
        "title": "吴门春雨",
        "author": "高蟾",
        "biography": "",
        "paragraphs": [
            "吴甸落花春漫漫，吴宫芳树晚沉沉。",
            "王孙不耐如丝雨，罥断春风一寸心。"
        ],
        "notes": [
            ""
        ],
        "volume": "卷六百六十八",
        "no#": 18
    },
    {
        "title": "旅夕",
        "author": "高蟾",
        "biography": "",
        "paragraphs": [
            "风散古陂惊宿雁，月临荒戍起啼鸦。",
            "不堪吟断无人见，时复寒灯落一花。"
        ],
        "notes": [
            ""
        ],
        "volume": "卷六百六十八",
        "no#": 19
    },
    {
        "title": "瓜洲夜泊",
        "author": "高蟾",
        "biography": "",
        "paragraphs": [
            "偶为芳草无情客，况是青山有事身。",
            "一夕瓜洲渡头宿，天风吹尽广陵尘。"
        ],
        "notes": [
            ""
        ],
        "volume": "卷六百六十八",
        "no#": 20
    },
    {
        "title": "金陵晚望",
        "author": "高蟾",
        "biography": "",
        "paragraphs": [
            "曾伴浮云归晚翠，犹陪落日泛秋声。",
            "世间无限丹青手，一片伤心画不成。"
        ],
        "notes": [
            ""
        ],
        "volume": "卷六百六十八",
        "no#": 21
    },
    {
        "title": "晚思",
        "author": "高蟾",
        "biography": "",
        "paragraphs": [
            "虞泉冬恨由来短，杨叶春期分外长。",
            "惆怅浮生不知处，明朝依旧出沧浪。"
        ],
        "notes": [
            ""
        ],
        "volume": "卷六百六十八",
        "no#": 22
    },
    {
        "title": "长信宫二首",
        "author": "高蟾",
        "biography": "",
        "paragraphs": [
            "天上梦魂何杳杳，日宫消息太沉沉。",
            "君恩不似黄金井，一处团圆万丈深。",
            "天上凤凰休寄梦，人间鹦鹉旧堪悲。",
            "平生心绪无人识，一只金梭万丈丝。"
        ],
        "notes": [
            ""
        ],
        "volume": "卷六百六十八",
        "no#": 23
    },
    {
        "title": "长安旅怀",
        "author": "高蟾",
        "biography": "",
        "paragraphs": [
            "马嘶九陌年年苦，人语千门日日新。",
            "唯有终南寂无事，寒光不入帝乡尘。"
        ],
        "notes": [
            ""
        ],
        "volume": "卷六百六十八",
        "no#": 24
    },
    {
        "title": "春",
        "author": "高蟾",
        "biography": "",
        "paragraphs": [
            "天柱几条支白日，天门几扇锁明时。",
            "阳春发处无根蒂，凭仗东风分外吹。",
            "明月断魂清霭霭，平芜归思绿迢迢。",
            "人生莫遣头如雪，纵得春风亦不消。"
        ],
        "notes": [
            ""
        ],
        "volume": "卷六百六十八",
        "no#": 25
    },
    {
        "title": "秋",
        "author": "高蟾",
        "biography": "",
        "paragraphs": [
            "阳羡溪声冷骇人，洞庭山翠晚凝神。",
            "天将金玉为风露，曾为高秋几度贫。"
        ],
        "notes": [
            ""
        ],
        "volume": "卷六百六十八",
        "no#": 26
    },
    {
        "title": "灞陵亭",
        "author": "高蟾",
        "biography": "",
        "paragraphs": [
            "一条归梦朱弦直，一片离心白羽轻。",
            "明日灞陵新霁后，马头烟树绿相迎。"
        ],
        "notes": [
            ""
        ],
        "volume": "卷六百六十八",
        "no#": 27
    },
    {
        "title": "偶作二首",
        "author": "高蟾",
        "biography": "",
        "paragraphs": [
            "丁当玉佩三更雨，平帖金闺一觉云。",
            "明日薄情何处去，风流春水不知君。",
            "霞衣重叠红蝉暖，云髻葱笼紫凤寒。",
            "天上少年分散后，一条烟水若为看。"
        ],
        "notes": [
            ""
        ],
        "volume": "卷六百六十八",
        "no#": 28
    },
    {
        "title": "永夕",
        "author": "高蟾",
        "biography": "",
        "paragraphs": [
            "云鸿宿处江村冷，独狖啼时海国阴。",
            "不会残灯无一事，觉来犹有向隅心。"
        ],
        "notes": [
            ""
        ],
        "volume": "卷六百六十八",
        "no#": 29
    },
    {
        "title": "落花",
        "author": "高蟾",
        "biography": "",
        "paragraphs": [
            "一叶落时空下泪，三春归尽复何情。",
            "无人共得东风语，半日尊前计不成。"
        ],
        "notes": [
            ""
        ],
        "volume": "卷六百六十八",
        "no#": 30
    },
    {
        "title": "下第后上永崇高侍郎",
        "author": "高蟾",
        "biography": "",
        "paragraphs": [
            "天上碧桃和露种，日边红杏倚云栽。",
            "芙蓉生在秋江上，不向东风怨未开。"
        ],
        "notes": [
            ""
        ],
        "volume": "卷六百六十八",
        "no#": 31
    },
    {
        "title": "句",
        "author": "高蟾",
        "biography": "",
        "paragraphs": [
            "君恩秋后叶，日日向人疏。",
            "知古斋主精校2000。01。22。",
            "j"
        ],
        "notes": [
            ""
        ],
        "volume": "卷六百六十八",
        "no#": 32
    }
]