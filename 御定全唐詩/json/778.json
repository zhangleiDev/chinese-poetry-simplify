[
    {
        "title": "题季子庙",
        "author": "李季华",
        "biography": "",
        "paragraphs": [
            "季子让社稷，又能听国风。宁知千载后，苹藻冷祠宫。"
        ],
        "notes": [
            ""
        ],
        "volume": "卷七百七十八",
        "no#": 1
    },
    {
        "title": "听琴",
        "author": "王玄",
        "biography": "",
        "paragraphs": [
            "拂尘开按匣，何事独颦眉。古调俗不乐，正声君自知。"
        ],
        "notes": [
            ""
        ],
        "volume": "卷七百七十八",
        "no#": 2
    },
    {
        "title": "失鹭鹚",
        "author": "李归唐",
        "biography": "",
        "paragraphs": [
            "惜养来来岁月深，笼开不见意沈吟。",
            "也知只在秋江上，明月芦花何处寻。"
        ],
        "notes": [
            ""
        ],
        "volume": "卷七百七十八",
        "no#": 3
    },
    {
        "title": "铜雀妓",
        "author": "朱光弼",
        "biography": "",
        "paragraphs": [
            "魏王铜雀妓，日暮管弦清。一见西陵树，心悲舞不成。"
        ],
        "notes": [
            ""
        ],
        "volume": "卷七百七十八",
        "no#": 4
    },
    {
        "title": "宫词",
        "author": "朱光弼",
        "biography": "",
        "paragraphs": [
            "梦里君王近，宫中河汉高。秋风能再热，团扇不辞劳。"
        ],
        "notes": [
            ""
        ],
        "volume": "卷七百七十八",
        "no#": 5
    },
    {
        "title": "惆怅诗九首",
        "author": "顾甄远",
        "biography": "",
        "paragraphs": [
            "魂黯黯兮情脉脉，帘风清兮窗月白。",
            "梦惊枕上炉烬销，不见蕊珠宫里客。",
            "禁漏声稀蟾魄冷，纱厨筠簟波光净。",
            "独坐愁吟暗断魂，满窗风动芭蕉影。",
            "别恨离肠空恻恻，风动虚轩池水白。",
            "莫言灵圃步难寻，有心终效偷桃客。",
            "愁遇人间好风景，焦桐韵满华堂静。",
            "鉴鸾钗燕恨何穷，忍向银床空抱影。",
            "绿槐影里傍青楼，陌上行人空举头。",
            "烟水露花无处问，摇鞭凝睇不胜愁。",
            "役尽心神销尽骨，恩情未断忽分离。",
            "平生此恨无言处，只有衣襟泪得知。",
            "浓醪艳唱愁难破，骨瘦魂消病已成。",
            "若为多罗年少死，始甘人道有风情。",
            "泪满罗衣酒满卮，一声歌断怨伤离。",
            "如今两地心中事，直是瞿昙也不知。",
            "横泥杯觞醉复醒，愁牵时有小诗成。",
            "早知惹得千般恨，悔不天生解薄情。"
        ],
        "notes": [
            ""
        ],
        "volume": "卷七百七十八",
        "no#": 6
    },
    {
        "title": "登清居台",
        "author": "魏峦",
        "biography": "",
        "paragraphs": [
            "迤逦清居台，连延白云外。侧聆天上语，下视飞鸟背。"
        ],
        "notes": [
            ""
        ],
        "volume": "卷七百七十八",
        "no#": 7
    },
    {
        "title": "游昌化精舍",
        "author": "柳明献",
        "biography": "",
        "paragraphs": [
            "宝台侵汉远，金地接霞高。何必游天外，忻此契卢敖。"
        ],
        "notes": [
            ""
        ],
        "volume": "卷七百七十八",
        "no#": 8
    },
    {
        "title": "善卷先生坛",
        "author": "蔡昆",
        "biography": "",
        "paragraphs": [
            "几到坛边登阁望，因思遗迹咏今朝。",
            "当时为有重华出，不是先生傲帝尧。"
        ],
        "notes": [
            ""
        ],
        "volume": "卷七百七十八",
        "no#": 9
    },
    {
        "title": "句",
        "author": "蔡昆",
        "biography": "",
        "paragraphs": [
            "飘飘随暮雨，飒飒落秋山。"
        ],
        "notes": [
            ""
        ],
        "volume": "卷七百七十八",
        "no#": 10
    },
    {
        "title": "题鄜州相思铺",
        "author": "令狐挺",
        "biography": "",
        "paragraphs": [
            "谁把相思号此河，塞垣车马往来多。",
            "只应自古征人泪，洒向空川作逝波。"
        ],
        "notes": [
            ""
        ],
        "volume": "卷七百七十八",
        "no#": 11
    },
    {
        "title": "凤归云二首",
        "author": "滕潜",
        "biography": "",
        "paragraphs": [
            "金井栏边见羽仪，梧桐枝上宿寒枝。",
            "五陵公子怜文彩，画与佳人刺绣衣。",
            "饮啄蓬山最上头，和烟飞下禁城秋。",
            "曾将弄玉归云去，金翿斜开十二楼。"
        ],
        "notes": [
            ""
        ],
        "volume": "卷七百七十八",
        "no#": 12
    },
    {
        "title": "药圃",
        "author": "夏侯子云",
        "biography": "",
        "paragraphs": [
            "绿叶红英遍，仙经自讨论。偶移岩畔菊，锄断白云根。"
        ],
        "notes": [
            ""
        ],
        "volume": "卷七百七十八",
        "no#": 13
    },
    {
        "title": "读孝经",
        "author": "方愚",
        "biography": "",
        "paragraphs": [
            "星彩满天朝北极，源流是处赴东溟。",
            "为臣为子不忠孝，辜负宣尼一卷经。"
        ],
        "notes": [
            ""
        ],
        "volume": "卷七百七十八",
        "no#": 14
    },
    {
        "title": "赠葛氏小娘子",
        "author": "潘雍",
        "biography": "",
        "paragraphs": [
            "曾闻仙子住天台，欲结灵姻愧短才。",
            "若许随君洞中住，不同刘阮却归来。"
        ],
        "notes": [
            ""
        ],
        "volume": "卷七百七十八",
        "no#": 15
    },
    {
        "title": "送孙舍人归湘州",
        "author": "梁陟",
        "biography": "",
        "paragraphs": [
            "盛才倾世重，清论满朝归。作隼他年计，为鸳此日飞。",
            "比肩移日近，抗首出郊畿。为报清漳水，分明照锦衣。"
        ],
        "notes": [
            ""
        ],
        "volume": "卷七百七十八",
        "no#": 16
    },
    {
        "title": "再登河阳城怀古",
        "author": "朱延",
        "biography": "",
        "paragraphs": [
            "客游倦旅思，憩驾陟崇墉。元凯标奇迹，安仁擅美踪。",
            "远近浊河流，出没青山峰。伫想空不极，怀古怅无从。"
        ],
        "notes": [
            ""
        ],
        "volume": "卷七百七十八",
        "no#": 17
    },
    {
        "title": "题莹上人院",
        "author": "寇埴",
        "biography": "",
        "paragraphs": [
            "舍筏求香偈，因泉演妙音。是明捐俗网，何独在山林。",
            "缭绕藤轩密，逶迤竹径深。为传同学志，兹宇可清心。"
        ],
        "notes": [
            ""
        ],
        "volume": "卷七百七十八",
        "no#": 18
    },
    {
        "title": "燕衔泥",
        "author": "冯渚",
        "biography": "",
        "paragraphs": [
            "双燕碌碌飞入屋，屋中老人喜燕归，裴回绕我床头飞。",
            "去年为尔逐黄雀，雨多屋漏泥土落。尔莫厌老翁茅屋低，",
            "井旁写水泥自足，衔泥上屋随尔欲。"
        ],
        "notes": [
            ""
        ],
        "volume": "卷七百七十八",
        "no#": 19
    }
]