[
    {
        "title": "宴城东庄",
        "author": "崔惠童",
        "biography": "",
        "paragraphs": [
            "一月主人笑几回，相逢相识且衔杯。",
            "眼看春色如流水，今日残花昨日开。"
        ],
        "notes": [
            ""
        ],
        "volume": "卷二百五十八",
        "no#": 1
    },
    {
        "title": "宴城东庄",
        "author": "崔敏童",
        "biography": "",
        "paragraphs": [
            "一年始有一年春，百岁曾无百岁人。",
            "能向花前几回醉，十千沽酒莫辞贫。"
        ],
        "notes": [
            ""
        ],
        "volume": "卷二百五十八",
        "no#": 2
    },
    {
        "title": "奉和圣制早登太行山中言志",
        "author": "苗晋卿",
        "biography": "",
        "paragraphs": [
            "金吾戒道清，羽骑动天声。砥路方南绝，重岩始北征。",
            "关楼前望远，河邑下观平。喜气回舆合，祥风入旆轻。",
            "祝尧三老至，会禹百神迎。月令农先急，春搜礼复行。",
            "仍亲后土祭，更理晋阳兵。不似劳车辙，空留八骏名。"
        ],
        "notes": [
            ""
        ],
        "volume": "卷二百五十八",
        "no#": 3
    },
    {
        "title": "赋虞书歌",
        "author": "贾躭",
        "biography": "",
        "paragraphs": [
            "众书之中虞书巧，体法自然归大道。不同怀素只攻颠，",
            "孤青似竹更飕飗，阔白如波长浩渺。能方正，不隳倒，"
        ],
        "notes": [
            ""
        ],
        "volume": "卷二百五十八",
        "no#": 4
    },
    {
        "title": "云门山投龙诗",
        "author": "赵居贞",
        "biography": "",
        "paragraphs": [
            "晓登云门山，直上一千尺。绝顶弥孤耸，盘途几倾窄。",
            "前对竖裂峰，下临削成壁。阳𪩘灵芝秀，阴崖半天赤。",
            "大壑静不波，渺溟无际极。是时雪初霁，冱寒水更积。",
            "披展送龙仪，宁安服狐白。沛恩惟圣主，祈福在方伯。",
            "三元章醮升，五域□□觌。帟幕翠微亘，机茵丹洞辟。",
            "祝起鸣天鼓，拜传端素册。霞间朱绂萦，岚际黄裳襞。",
            "玉策奉诚信，仙佩俟奔驿。香气入岫门，瑞云出岩石。",
            "至诚必招感，大福旋来格。空中忽神言，帝寿万千百。"
        ],
        "notes": [
            ""
        ],
        "volume": "卷二百五十八",
        "no#": 5
    },
    {
        "title": "扈从回銮应制",
        "author": "萧华",
        "biography": "",
        "paragraphs": [
            "粤在秦京日，议乎封禅难。岂知陶唐主，道济苍生安。",
            "惟彼烈祖事，增修实荣观。声名朝万国，玉帛礼三坛。",
            "纂圣德重光，建元功载刊。仍开旧驰道，不记昔回銮。",
            "羽卫摇晴日，弓戈生早寒。犹思检玉处，却望白云端。"
        ],
        "notes": [
            ""
        ],
        "volume": "卷二百五十八",
        "no#": 6
    },
    {
        "title": "西河郡太原守张夫人挽歌",
        "author": "李岑2",
        "biography": "",
        "paragraphs": [
            "鹊印庆仍传，鱼轩宠莫先。从夫元凯贵，训子孟轲贤。",
            "龙是双归日，鸾非独舞年。哀荣今共尽，凄怆杜陵田。"
        ],
        "notes": [
            ""
        ],
        "volume": "卷二百五十八",
        "no#": 7
    },
    {
        "title": "玄元皇帝应见贺圣祚无疆",
        "author": "李岑2",
        "biography": "",
        "paragraphs": [
            "皇纲归有道，帝系祖玄元。运表南山祚，神通北极尊。",
            "大同齐日月，兴废应乾坤。圣后趋庭礼，宗臣稽首言。",
            "千官欣肆觐，万国贺深恩。锡宴云天接，飞声雷地喧。",
            "祥光浮紫阁，喜气绕皇轩。未预承天命，空勤望帝门。"
        ],
        "notes": [
            ""
        ],
        "volume": "卷二百五十八",
        "no#": 8
    },
    {
        "title": "复游浯溪",
        "author": "元友让",
        "biography": "",
        "paragraphs": [
            "昔到才三岁，今来鬓已苍。剥苔看篆字，薙草觅书堂。",
            "引客登台上，呼童扫树旁。石渠疏拥水，门径㔉丛篁。",
            "田地潜更主，林园尽废荒。悲凉问耆耋，疆界指垂杨。"
        ],
        "notes": [
            ""
        ],
        "volume": "卷二百五十八",
        "no#": 9
    },
    {
        "title": "南溪别业",
        "author": "蒋冽",
        "biography": "",
        "paragraphs": [
            "结宇依青嶂，开轩对绿畴。树交花两色，溪合水同流。",
            "竹径春来扫，兰尊夜不收。逍遥自得意，鼓腹醉中游。"
        ],
        "notes": [
            ""
        ],
        "volume": "卷二百五十八",
        "no#": 10
    },
    {
        "title": "古意",
        "author": "蒋冽",
        "biography": "",
        "paragraphs": [
            "冉冉红罗帐，开君玉楼上。画作同心鸟，衔花两相向。",
            "春风正可怜，吹映绿窗前。妾意空相感，君心何处边。"
        ],
        "notes": [
            ""
        ],
        "volume": "卷二百五十八",
        "no#": 11
    },
    {
        "title": "台中书怀",
        "author": "蒋冽",
        "biography": "",
        "paragraphs": [
            "持宪当休明，饬躬免颠沛。直绳备豪右，正色清冠盖。",
            "寄切才恨薄，职雄班匪大。坐居三独中，立在百僚外。",
            "简牍时休暇，依然秋兴多。披书唯骨鲠，循迹少闲和。",
            "庭树凌霜柏，池倾萎露荷。岁寒应可见，感此遂成歌。"
        ],
        "notes": [
            ""
        ],
        "volume": "卷二百五十八",
        "no#": 12
    },
    {
        "title": "经埋轮地",
        "author": "蒋冽",
        "biography": "",
        "paragraphs": [
            "汉家张御史，晋国绿珠楼。时代邈已远，共谢洛阳秋。",
            "洛阳大道边，旧地尚依然。下马独太息，扰扰城市喧。",
            "时人欣绿珠，诗满金谷园。千载埋轮地，无人兴一言。",
            "正直死犹忌，况乃未死前。汨罗有翻浪，恐是嫌屈原。",
            "我闻太古水，上与天相连。如何一落地，又作九曲泉。",
            "万古惟高步，可以旌我贤。"
        ],
        "notes": [
            ""
        ],
        "volume": "卷二百五十八",
        "no#": 13
    },
    {
        "title": "山行见鹊巢",
        "author": "蒋冽",
        "biography": "",
        "paragraphs": [
            "鹊巢性本高，更在西山木。朝下清泉戏，夜近明月宿。",
            "非直避网罗，兼能免倾覆。岂忧五陵子，挟弹来相逐。"
        ],
        "notes": [
            ""
        ],
        "volume": "卷二百五十八",
        "no#": 14
    },
    {
        "title": "巫山之阳，香溪之阴，明妃神女旧迹存焉",
        "author": "蒋冽",
        "biography": "",
        "paragraphs": [
            "神女归巫峡，明妃入汉宫。捣衣余石在，荐枕旧台空。",
            "行雨有时度，溪流何日穷。至今词赋里，凄怆写遗风。"
        ],
        "notes": [
            ""
        ],
        "volume": "卷二百五十八",
        "no#": 15
    },
    {
        "title": "夜飞鹊",
        "author": "蒋冽",
        "biography": "",
        "paragraphs": [
            "北林夜方久，南月影频移。何啻飞三匝，犹言未得枝。"
        ],
        "notes": [
            ""
        ],
        "volume": "卷二百五十八",
        "no#": 16
    },
    {
        "title": "途次维扬望京口寄白下诸公",
        "author": "蒋涣",
        "biography": "",
        "paragraphs": [
            "北望情何限，南行路转深。晚帆低荻叶，寒日下枫林。",
            "云白兰陵渚，烟青建业岑。江天秋向尽，无处不伤心。"
        ],
        "notes": [
            ""
        ],
        "volume": "卷二百五十八",
        "no#": 17
    },
    {
        "title": "登栖霞寺塔",
        "author": "蒋涣",
        "biography": "",
        "paragraphs": [
            "三休寻磴道，九折步云霓。瀍涧临江北，郊原极海西。",
            "沙平瓜步出，树远绿杨低。南指晴天外，青峰是会稽。"
        ],
        "notes": [
            ""
        ],
        "volume": "卷二百五十八",
        "no#": 18
    },
    {
        "title": "和徐侍郎书丛筱韵",
        "author": "蒋涣",
        "biography": "",
        "paragraphs": [
            "中禁夕沉沉，幽篁别作林。色连鸡树近，影落凤池深。",
            "为重凌霜节，能虚应物心。年年承雨露，长对紫庭阴。"
        ],
        "notes": [
            ""
        ],
        "volume": "卷二百五十八",
        "no#": 19
    },
    {
        "title": "故太常卿赠礼部尚书李公及夫人挽歌二首",
        "author": "蒋涣",
        "biography": "",
        "paragraphs": [
            "白简尝持宪，黄图复尹京。能标百郡则，威肃一朝清。",
            "典秩崇三礼，临戎振五兵。更闻传世业，才子有高名。",
            "封树遵同穴，生平此共归。镜埋鸾已去，泉掩凤何飞。",
            "薤挽疑笳曲，松风思翟衣。扬名将宠赠，泉路满光辉。"
        ],
        "notes": [
            ""
        ],
        "volume": "卷二百五十八",
        "no#": 20
    },
    {
        "title": "挽涌泉寺僧怀玉",
        "author": "段怀然",
        "biography": "",
        "paragraphs": [
            "我师一念登初地，佛国笙歌两度来。",
            "唯有门前古槐树，枝低只为挂银台。"
        ],
        "notes": [
            ""
        ],
        "volume": "卷二百五十八",
        "no#": 21
    },
    {
        "title": "辞房相公",
        "author": "张偁",
        "biography": "",
        "paragraphs": [
            "秋风飒飒雨霏霏，愁杀恓遑一布衣。",
            "辞君且作随阳鸟，海内无家何处归。"
        ],
        "notes": [
            ""
        ],
        "volume": "卷二百五十八",
        "no#": 22
    },
    {
        "title": "移耶溪旧居呈陈元初校书",
        "author": "陈孙",
        "biography": "",
        "paragraphs": [
            "鸡犬渔舟里，长谣任兴行。即令邀客醉，已被远山迎。",
            "书笈将非重，荷衣著甚轻。谢安无个事，忽起为苍生。"
        ],
        "notes": [
            ""
        ],
        "volume": "卷二百五十八",
        "no#": 23
    },
    {
        "title": "西河郡太原守张夫人挽歌",
        "author": "李峰",
        "biography": "",
        "paragraphs": [
            "鹊印庆仍传，鱼轩宠莫先。从夫元凯贵，训子孟轲贤。",
            "龙是双归日，鸾非独舞年。哀荣今共尽，凄怆杜陵田。"
        ],
        "notes": [
            ""
        ],
        "volume": "卷二百五十八",
        "no#": 24
    }
]