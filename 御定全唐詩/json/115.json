[
    {
        "title": "和户部杨员外伯成寓直",
        "author": "李憕",
        "biography": "",
        "paragraphs": [
            "落日弥纶地，公才画省郎。词惊起草笔，坐引护衣香。",
            "双阙天河近，千门夕漏长。遥知台上宿，不独有文强。"
        ],
        "notes": [
            ""
        ],
        "volume": "卷一百一十五",
        "no#": 1
    },
    {
        "title": "同望幸新亭赐钱公宴",
        "author": "李憕",
        "biography": "",
        "paragraphs": [
            "感梦通玄化，覃恩降紫宸。赐钱开汉府，分帛醉尧人。",
            "地隔朝宗庆，亭临卜洛新。行看广云雨，二月次东巡。"
        ],
        "notes": [
            ""
        ],
        "volume": "卷一百一十五",
        "no#": 2
    },
    {
        "title": "奉和圣制从蓬莱向兴庆阁道中留春雨中春望之作应制",
        "author": "李憕",
        "biography": "",
        "paragraphs": [
            "别馆春还淑气催，三宫路转凤凰台。云飞北阙轻阴散，",
            "已知圣泽深无限，更喜年芳入睿才。"
        ],
        "notes": [
            ""
        ],
        "volume": "卷一百一十五",
        "no#": 3
    },
    {
        "title": "铜雀妓",
        "author": "李邕",
        "biography": "",
        "paragraphs": [
            "西陵望何及，弦管徒在兹。谁言死者乐，但令生者悲。",
            "丈夫有余志，儿女焉足私。扰扰多俗情，投迹互相师。",
            "直节岂感激，荒淫乃凄其。颍水有许由，西山有伯夷。",
            "颂声何寥寥，唯闻铜雀诗。君举良未易，永为后代嗤。"
        ],
        "notes": [
            ""
        ],
        "volume": "卷一百一十五",
        "no#": 4
    },
    {
        "title": "咏云",
        "author": "李邕",
        "biography": "",
        "paragraphs": [
            "彩云惊岁晚，缭绕孤山头。散作五般色，凝为一段愁。",
            "影虽沉涧底，形在天际游。风动必飞去，不应长此留。"
        ],
        "notes": [
            ""
        ],
        "volume": "卷一百一十五",
        "no#": 5
    },
    {
        "title": "登历下古城员外孙新亭",
        "author": "李邕",
        "biography": "",
        "paragraphs": [
            "吾宗固神秀，体物写谋长。形制开古迹，曾冰延乐方。",
            "太山雄地理，巨壑眇云庄。高兴汩烦促，永怀清典常。",
            "含弘知四大，出入见三光。负郭喜粳稻，安时歌吉祥。"
        ],
        "notes": [
            ""
        ],
        "volume": "卷一百一十五",
        "no#": 6
    },
    {
        "title": "奉和初春幸太平公主南庄应制",
        "author": "李邕",
        "biography": "",
        "paragraphs": [
            "传闻银汉支机石，复见金舆出紫微。织女桥边乌鹊起，",
            "今日还同犯牛斗，乘槎共逐海潮归。"
        ],
        "notes": [
            ""
        ],
        "volume": "卷一百一十五",
        "no#": 7
    },
    {
        "title": "奉使登终南山",
        "author": "王湾",
        "biography": "",
        "paragraphs": [
            "常爱南山游，因而尽原隰。数朝至林岭，百仞登嵬岌。",
            "石壮马径穷，苔色步缘入。物奇春状改，气远天香集。",
            "虚洞策杖鸣，低云拂衣湿。倚岩见庐舍，入户欣拜揖。",
            "问性矜勤劳，示心教澄习。玉英时共饭，芝草为余拾。",
            "境绝人不行，潭深鸟空立。一乘从此授，九转兼是给。",
            "辞处若轻飞，憩来唯吐吸。闲襟超已胜，回路倏而及。",
            "烟色松上深，水流山下急。渐平逢车骑，向晚睨城邑。",
            "峰在野趣繁，尘飘宦情涩。辛苦久为吏，劳生何妄执。",
            "日暮怀此山，悠然赋斯什。"
        ],
        "notes": [
            ""
        ],
        "volume": "卷一百一十五",
        "no#": 8
    },
    {
        "title": "晚夏马嵬卿叔池亭即事寄京都一二知己",
        "author": "王湾",
        "biography": "",
        "paragraphs": [
            "忝职畿甸淹，滥陪时俊后。才轻策疲劣，势薄常驱走。",
            "牵役劳风尘，秉心在岩薮。宗贤开别业，形胜代希偶。",
            "竹绕清渭滨，泉流白渠口。逡巡期赏会，挥忽变星斗。",
            "逮此乘务闲，因而访幽叟。入来殊景物，行复洗纷垢。",
            "林静秋色多，潭深月光厚。盛香莲近拆，新味瓜初剖。",
            "滞拙怀隐沦，书之寄良友。"
        ],
        "notes": [
            ""
        ],
        "volume": "卷一百一十五",
        "no#": 9
    },
    {
        "title": "丽正殿赐宴同勒天前烟年四韵应制",
        "author": "王湾",
        "biography": "",
        "paragraphs": [
            "金殿忝陪贤，琼羞忽降天。鼎罗仙掖里，觞拜琐闱前。",
            "院逼青霄路，厨和紫禁烟。酒酣空忭舞，何以答昌年。"
        ],
        "notes": [
            ""
        ],
        "volume": "卷一百一十五",
        "no#": 10
    },
    {
        "title": "奉和贺监林月清酌",
        "author": "王湾",
        "biography": "",
        "paragraphs": [
            "华月当秋满，朝英假兴同。净林新霁入，规院小凉通。",
            "碎影行筵里，摇花落酒中。消宵凝爽意，并此助文雄。"
        ],
        "notes": [
            ""
        ],
        "volume": "卷一百一十五",
        "no#": 11
    },
    {
        "title": "次北固山下",
        "author": "王湾",
        "biography": "",
        "paragraphs": [
            "客路青山外，行舟绿水前。潮平两岸阔，风正一帆悬。",
            "海日生残夜，江春入旧年。乡书何处达，归雁洛阳边。"
        ],
        "notes": [
            ""
        ],
        "volume": "卷一百一十五",
        "no#": 12
    },
    {
        "title": "观搊筝",
        "author": "王湾",
        "biography": "",
        "paragraphs": [
            "虚室有秦筝，筝新月复清。弦多弄委曲，柱促语分明。",
            "晓怨凝繁手，春娇入曼声。近来唯此乐，传得美人情。"
        ],
        "notes": [
            ""
        ],
        "volume": "卷一百一十五",
        "no#": 13
    },
    {
        "title": "晚春诣苏州敬赠武员外",
        "author": "王湾",
        "biography": "",
        "paragraphs": [
            "苏台忆季常，飞棹历江乡。持此功曹掾，初离华省郎。",
            "贵门生礼乐，明代秉文章。嘉郡位先进，鸿儒名重扬。",
            "爰从姻娅贬，岂失忠信防。万里行骥足，十年暌凤翔。",
            "回迁翊元圣，入拜伫惟良。别业对南浦，群书满北堂。",
            "意深投辖盛，才重接筵光。陋学叨铅简，弱龄许翰场。",
            "神驰劳旧国，颜展别殊方。际晓杂氛散，残春众物芳。",
            "烟和疏树满，雨续小溪长。旅拙感成慰，通贤顾不忘。",
            "从来琴曲罢，开匣为君张。"
        ],
        "notes": [
            ""
        ],
        "volume": "卷一百一十五",
        "no#": 14
    },
    {
        "title": "秋夜寓直即事怀赠萧令公裴侍郎兼通简南省诸友人",
        "author": "王湾",
        "biography": "",
        "paragraphs": [
            "圣主万年兴，贤臣数载升。古灵传岳秀，宏量禀川澄。",
            "畿甸举长策，风霜秉直绳。出车遥俗震，登阁满朝称。",
            "赋简流亡辑，农安政理凭。还家新长幼，巡垄旧沟塍。",
            "忠梗大勋立，寰瀛堕业惩。焚香兼御史，悬镜委中丞。",
            "旟隼当朝立，台骢发郡乘。司徒汉家重，国典颍川征。",
            "云路俄平入，台阶忽上凌。秉钧调造化，宣綍慰黎烝。",
            "金省方秋作，瑶轩直夜凭。中书赠陈准，右相简王陵。",
            "三杰贤更穆，百僚欢且兢。摇怀及宾友，计曲辨淄渑。",
            "阊阖暝阴散，钩陈爽气凝。月深宫树转，河近禁楼冰。",
            "卑吏夙驱策，微涓效斗升。望麾宵继火，书板曙怀蒸。",
            "彼此虽流盼，规模转服膺。惠将霄汉隔，劳或岁时矜。",
            "位重恩宁滥，才轻慑不胜。林峦甘独往，疵贱苦相仍。",
            "敢忘衔花雀，思同附骥蝇。平生逐鸟雀，何日嗣苍鹰。"
        ],
        "notes": [
            ""
        ],
        "volume": "卷一百一十五",
        "no#": 15
    },
    {
        "title": "哭补阙亡友綦毋学士",
        "author": "王湾",
        "biography": "",
        "paragraphs": [
            "明代资多士，儒林得异才。书从金殿出，人向玉墀来。",
            "词学张平子，风仪褚彦回。崇仪希上德，近侍接元台。",
            "曩契心期早，今游宴赏陪。屡迁君擢桂，分尉我从梅。",
            "忽遇乘轺客，云倾构厦材。泣为洹水化，叹作泰山颓。",
            "冀善初将慰，寻言半始猜。位联情易感，交密痛难裁。",
            "远日寒旌暗，长风古挽哀。寰中无旧业，行处有新苔。",
            "反哭魂犹寄，终丧子尚孩。葬田门吏给，坟木路人栽。",
            "遽泄悲成往，俄传宠令回。玄经贻石室，朱绂耀泉台。",
            "地古春长闭，天明夜不开。登山一临哭，挥泪满蒿莱。"
        ],
        "notes": [
            ""
        ],
        "volume": "卷一百一十五",
        "no#": 16
    },
    {
        "title": "闰月七日织女",
        "author": "王湾",
        "biography": "",
        "paragraphs": [
            "耿耿曙河微，神仙此夜稀。今年七月闰，应得两回归。"
        ],
        "notes": [
            ""
        ],
        "volume": "卷一百一十五",
        "no#": 17
    },
    {
        "title": "句",
        "author": "王湾",
        "biography": "",
        "paragraphs": [
            "月华照杵空随妾，风响传砧不到君。"
        ],
        "notes": [
            ""
        ],
        "volume": "卷一百一十五",
        "no#": 18
    },
    {
        "title": "应诏赋得除夜",
        "author": "史青",
        "biography": "",
        "paragraphs": [
            "今岁今宵尽，明年明日催。寒随一夜去，春逐五更来。",
            "气色空中改，容颜暗里回。风光人不觉，已著后园梅。"
        ],
        "notes": [
            ""
        ],
        "volume": "卷一百一十五",
        "no#": 19
    },
    {
        "title": "汴堤柳",
        "author": "王泠然",
        "biography": "",
        "paragraphs": [
            "隋家天子忆扬州，厌坐深宫傍海游。穿地凿山开御路，",
            "功成力尽人旋亡，代谢年移树空有。当时彩女侍君王，",
            "今日摧残何用道，数里曾无一枝好。驿骑征帆损更多，",
            "河畔时时闻木落，客中无不泪沾裳。"
        ],
        "notes": [
            ""
        ],
        "volume": "卷一百一十五",
        "no#": 20
    },
    {
        "title": "夜光篇",
        "author": "王泠然",
        "biography": "",
        "paragraphs": [
            "游人夜到汝阳间，夜色冥蒙不解颜。谁家暗起寒山烧，",
            "焦声散著群树鸣，炎气傍林一川暖。是时西北多海风，",
            "初谓炼丹仙灶里，还疑铸剑神溪中。划为飞电来照物，",
            "沸汤空谷数道水，融盖阴崖几年雪。两京贫病若为居，"
        ],
        "notes": [
            ""
        ],
        "volume": "卷一百一十五",
        "no#": 21
    },
    {
        "title": "古木卧平沙",
        "author": "王泠然",
        "biography": "",
        "paragraphs": [
            "古木卧平沙，摧残岁月赊。有根横水石，无叶拂烟霞。",
            "春至苔为叶，冬来雪作花。不逢星汉使，谁辨是灵槎。"
        ],
        "notes": [
            ""
        ],
        "volume": "卷一百一十五",
        "no#": 22
    },
    {
        "title": "淮南寄舍弟",
        "author": "王泠然",
        "biography": "",
        "paragraphs": [
            "昔予从不调，经岁旅淮源。念尔长相失，何时返故园。",
            "寄书迷处所，分袂隔凉温。远道俱为客，他乡共在原。",
            "归情春伴雁，愁泣夜随猿。愧见高堂上，朝朝独倚门。"
        ],
        "notes": [
            ""
        ],
        "volume": "卷一百一十五",
        "no#": 23
    },
    {
        "title": "句",
        "author": "王泠然",
        "biography": "",
        "paragraphs": [
            "林狖欺童子，山精试老僧。",
            "陈兵剑阁山将动，饮马珠江水不流。",
            "官微思倚玉，文浅怯投珠。"
        ],
        "notes": [
            ""
        ],
        "volume": "卷一百一十五",
        "no#": 24
    }
]