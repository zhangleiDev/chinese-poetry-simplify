[
    {
        "title": "息夫人",
        "author": "宋之问",
        "biography": "",
        "paragraphs": [
            "可怜楚破息，肠断息夫人。仍为泉下骨，不作楚王嫔。",
            "楚王宠莫盛，息君情更亲。情亲怨生别，一朝俱杀身。"
        ],
        "notes": [
            ""
        ],
        "volume": "卷五十一",
        "no#": 1
    },
    {
        "title": "初到陆浑山庄",
        "author": "宋之问",
        "biography": "",
        "paragraphs": [
            "授衣感穷节，策马凌伊关。归齐逸人趣，日觉秋琴闲。",
            "寒露衰北阜，夕阳破东山。浩歌步榛樾，栖鸟随我还。"
        ],
        "notes": [
            ""
        ],
        "volume": "卷五十一",
        "no#": 2
    },
    {
        "title": "夜饮东亭",
        "author": "宋之问",
        "biography": "",
        "paragraphs": [
            "春泉鸣大壑，皓月吐层岑。岑壑景色佳，慰我远游心。",
            "暗芳足幽气，惊栖多众音。高兴南山曲，长谣横素琴。"
        ],
        "notes": [
            ""
        ],
        "volume": "卷五十一",
        "no#": 3
    },
    {
        "title": "芳树",
        "author": "宋之问",
        "biography": "",
        "paragraphs": [
            "何地早芳菲，宛在长门殿。夭桃色若绶，秾李光如练。",
            "啼鸟弄花疏，游蜂饮香遍。叹息春风起，飘零君不见。"
        ],
        "notes": [
            ""
        ],
        "volume": "卷五十一",
        "no#": 4
    },
    {
        "title": "送赵六贞固",
        "author": "宋之问",
        "biography": "",
        "paragraphs": [
            "目断南浦云，心醉东郊柳。怨别此何时，春芳来已久。",
            "与君共时物，尽此盈樽酒。始愿今不从，春风恋携手。"
        ],
        "notes": [
            ""
        ],
        "volume": "卷五十一",
        "no#": 5
    },
    {
        "title": "题张老松树",
        "author": "宋之问",
        "biography": "",
        "paragraphs": [
            "岁晚东岩下，周顾何凄恻。日落西山阴，众草起寒色。",
            "中有乔松树，使我长叹息。百尺无寸枝，一生自孤直。"
        ],
        "notes": [
            ""
        ],
        "volume": "卷五十一",
        "no#": 6
    },
    {
        "title": "别之望后独宿蓝田山庄",
        "author": "宋之问",
        "biography": "",
        "paragraphs": [
            "鹡鸰有旧曲，调苦不成歌。自叹兄弟少，常嗟离别多。",
            "尔寻北京路，予卧南山阿。泉晚更幽咽，云秋尚嵯峨。",
            "药栏听蝉噪，书幌见禽过。愁至愿甘寝，其如乡梦何。"
        ],
        "notes": [
            ""
        ],
        "volume": "卷五十一",
        "no#": 7
    },
    {
        "title": "浣纱篇赠陆上人",
        "author": "宋之问",
        "biography": "",
        "paragraphs": [
            "越女颜如花，越王闻浣纱。国微不自宠，献作吴宫娃。",
            "山薮半潜匿，苎萝更蒙遮。一行霸句践，再笑倾夫差。",
            "艳色夺人目，𢽾嚬亦相夸。一朝还旧都，靓妆寻若耶。",
            "鸟惊入松网，鱼畏沉荷花。始觉冶容妄，方悟群心邪。",
            "钦子秉幽意，世人共称嗟。愿言托君怀，倘类蓬生麻。",
            "家住雷门曲，高阁凌飞霞。淋漓翠羽帐，旖旎采云车。",
            "春风艳楚舞，秋月缠胡笳。自昔专娇爱，袭玩唯矜奢。",
            "达本知空寂，弃彼犹泥沙。永割偏执性，自长熏修芽。",
            "携妾不障道，来止妾西家。"
        ],
        "notes": [
            ""
        ],
        "volume": "卷五十一",
        "no#": 8
    },
    {
        "title": "雨从箕山来",
        "author": "宋之问",
        "biography": "",
        "paragraphs": [
            "雨从箕山来，倏与飘风度。晴明西峰日，绿缛南溪树。",
            "此时客精庐，幸蒙真僧顾。深入清净理，妙断往来趣。",
            "意得两契如，言尽共忘喻。观花寂不动，闻鸟悬可悟。",
            "向夕闻天香，淹留不能去。"
        ],
        "notes": [
            ""
        ],
        "volume": "卷五十一",
        "no#": 9
    },
    {
        "title": "初至崖口",
        "author": "宋之问",
        "biography": "",
        "paragraphs": [
            "崖口众山断，嵚崟耸天壁。气冲落日红，影入春潭碧。",
            "锦缋织苔藓，丹青画松石。水禽泛容与，岩花飞的砾。",
            "微路从此深，我来限于役。惆怅情未已，群峰暗将夕。"
        ],
        "notes": [
            ""
        ],
        "volume": "卷五十一",
        "no#": 10
    },
    {
        "title": "自湘源至潭州衡山县",
        "author": "宋之问",
        "biography": "",
        "paragraphs": [
            "浮湘沿迅湍，逗浦凝远盼。渐见江势阔，行嗟水流漫。",
            "赤岸杂云霞，绿竹缘溪涧。向背群山转，应接良景晏。",
            "遝障连夜猿，平沙覆阳雁。纷吾望阙客，归桡速已惯。",
            "中道方溯洄，迟念自兹撰。赖欣衡阳美，持以蠲忧患。"
        ],
        "notes": [
            ""
        ],
        "volume": "卷五十一",
        "no#": 11
    },
    {
        "title": "入崖口五渡寄李适",
        "author": "宋之问",
        "biography": "",
        "paragraphs": [
            "抱琴登绝壑，伐木溯清川。路极意谓尽，势回趣转绵。",
            "人远草木秀，山深云景鲜。余负海峤情，自昔微尚然。",
            "弥旷十余载，今来宛仍前。未窥仙源极，独进野人船。",
            "时攀乳窦憩，屡薄天窗眠。夜弦响松月，朝楫弄苔泉。",
            "因冥象外理，永谢区中缘。碧潭可遗老，丹砂堪学仙。",
            "莫使驰光暮，空令归鹤怜。"
        ],
        "notes": [
            ""
        ],
        "volume": "卷五十一",
        "no#": 12
    },
    {
        "title": "洞庭湖",
        "author": "宋之问",
        "biography": "",
        "paragraphs": [
            "地尽天水合，朝及洞庭湖。初日当中涌，莫辨东西隅。",
            "晶耀目何在，滢荧心欲无。灵光晏海若，游气耿天吴。",
            "张乐轩皇至，征苗夏禹徂。楚臣悲落叶，尧女泣苍梧。",
            "野积九江润，山通五岳图。风恬鱼自跃，云夕雁相呼。",
            "独此临泛漾，浩将人代殊。永言洗氛浊，卒岁为清娱。",
            "要使功成退，徒劳越大夫。"
        ],
        "notes": [
            ""
        ],
        "volume": "卷五十一",
        "no#": 13
    },
    {
        "title": "景龙四年春祠海",
        "author": "宋之问",
        "biography": "",
        "paragraphs": [
            "肃事祠春溟，宵斋洗蒙虑。鸡鸣见日出，鹭下惊涛鹜。",
            "地阔八荒近，天回百川澍。筵端接空曲，目外唯雰雾。",
            "暖气物象来，周游晦明互。致牲匪玄享，禋涤期灵煦。",
            "的的波际禽，沄沄岛间树。安期今何在，方丈蔑寻路。",
            "仙事与世隔，冥搜徒已屡。四明背群山，遗老莫辨处。",
            "抚中良自慨，弱龄忝恩遇。三入文史林，两拜神仙署。",
            "虽叹出关远，始知临海趣。赏来空自多，理胜孰能喻。",
            "留楫竟何待，徙倚忽云暮。"
        ],
        "notes": [
            ""
        ],
        "volume": "卷五十一",
        "no#": 14
    },
    {
        "title": "温泉庄卧病寄杨七炯",
        "author": "宋之问",
        "biography": "",
        "paragraphs": [
            "移疾卧兹岭，寥寥倦幽独。赖有嵩丘山，高枕长在目。",
            "兹山栖灵异，朝夜翳云族。是日蒙雨晴，返景入岩谷。",
            "幂幂涧畔草，青青山下木。此意方无穷，环顾怅林麓。",
            "伊洛何悠漫，川原信重复。夏余鸟兽蕃，秋末禾黍熟。",
            "秉愿守樊圃，归闲欣艺牧。惜无载酒人，徒把凉泉掬。"
        ],
        "notes": [
            ""
        ],
        "volume": "卷五十一",
        "no#": 15
    },
    {
        "title": "答田征君",
        "author": "宋之问",
        "biography": "",
        "paragraphs": [
            "家临清溪水，溪水绕磐石。绿萝四面垂，褭褭百余尺。",
            "风泉度丝管，苔藓铺茵席。传闻颍阳人，霞外漱灵液。",
            "忽枉岩中翰，吟望朝复夕。何当遂远游，物色候逋客。"
        ],
        "notes": [
            ""
        ],
        "volume": "卷五十一",
        "no#": 16
    },
    {
        "title": "自衡阳至韶州谒能禅师",
        "author": "宋之问",
        "biography": "",
        "paragraphs": [
            "谪居窜炎壑，孤帆淼不系。别家万里余，流目三春际。",
            "猿啼山馆晓，虹饮江皋霁。湘岸竹泉幽，衡峰石囷闭。",
            "岭嶂穷攀越，风涛极沿济。吾师在韶阳，欣此得躬诣。",
            "洗虑宾空寂，焚香结精誓。愿以有漏躯，聿熏无生慧。",
            "物用益冲旷，心源日闲细。伊我获此途，游道回晚计。",
            "宗师信舍法，摈落文史艺。坐禅罗浮中，寻异穷海裔。",
            "何辞御魑魅，自可乘炎疠。回首望旧乡，云林浩亏蔽。",
            "不作离别苦，归期多年岁。"
        ],
        "notes": [
            ""
        ],
        "volume": "卷五十一",
        "no#": 17
    },
    {
        "title": "见南山夕阳召监师不至",
        "author": "宋之问",
        "biography": "",
        "paragraphs": [
            "夕阳黯晴碧，山翠互明灭。此中意无限，要与开士说。",
            "徒郁仲举思，讵回道林辙。孤兴欲待谁，待此湖上月。"
        ],
        "notes": [
            ""
        ],
        "volume": "卷五十一",
        "no#": 18
    },
    {
        "title": "游法华寺",
        "author": "宋之问",
        "biography": "",
        "paragraphs": [
            "薄游京都日，遥羡稽山名。分刺江海郡，朅来征素情。",
            "松露洗心眷，象筵敷念诚。薄云界青嶂，皎日鶱朱甍。",
            "苔涧深不测，竹房闲且清。感真六象见，垂兆二鸟鸣。",
            "古今信灵迹，中州莫与京。林𪩘永栖业，岂伊佐一生。",
            "浮悟虽已久，事试去来成。观念幸相续，庶几最后明。"
        ],
        "notes": [
            ""
        ],
        "volume": "卷五十一",
        "no#": 19
    },
    {
        "title": "宿云门寺",
        "author": "宋之问",
        "biography": "",
        "paragraphs": [
            "云门若邪里，泛鹢路才通。夤缘绿筱岸，遂得青莲宫。",
            "天香众壑满，夜梵前山空。漾漾潭际月，飗飗杉上风。",
            "兹焉多嘉遁，数子今莫同。凤归慨处士，鹿化闻仙公。",
            "樵路郑州北，举井阿岩东。永夜岂云寐，曙华忽葱茏。",
            "谷鸟啭尚涩，源桃惊未红。再来期春暮，当造林端穷。",
            "庶几踪谢客，开山投剡中。"
        ],
        "notes": [
            ""
        ],
        "volume": "卷五十一",
        "no#": 20
    },
    {
        "title": "春湖古意",
        "author": "宋之问",
        "biography": "",
        "paragraphs": [
            "院梅发向尺，园鸟复成曲。落日游南湖，果掷颜如玉。",
            "含情不得语，转盼知所属。惆怅未可归，宁关须采箓。"
        ],
        "notes": [
            ""
        ],
        "volume": "卷五十一",
        "no#": 21
    },
    {
        "title": "游陆浑南山自歇马岭到枫香林以诗代书答李舍人适",
        "author": "宋之问",
        "biography": "",
        "paragraphs": [
            "晨登歇马岭，遥望伏牛山。孤出群峰首，熊熊元气间。",
            "太和亦崔嵬，石扇横闪倏。细岑互攒倚，浮𪩘竞奔蹙。",
            "白云遥入怀，青霭近可掬。徒寻灵异迹，周顾惬心目。",
            "晨拂鸟路行，暮投人烟宿。粳稻远弥秀，栗芋秋新熟。",
            "石髓非一岩，药苗乃万族。间关踏云雨，缭绕缘水木。",
            "西见商山芝，南到楚乡竹。楚竹幽且深，半杂枫香林。",
            "浩歌清潭曲，寄尔桃源心。"
        ],
        "notes": [
            ""
        ],
        "volume": "卷五十一",
        "no#": 22
    },
    {
        "title": "早发大庾岭",
        "author": "宋之问",
        "biography": "",
        "paragraphs": [
            "晨跻大庾险，驿鞍驰复息。雾露昼未开，浩途不可测。",
            "嵥起华夷界，信为造化力。歇鞍问徒旅，乡关在西北。",
            "出门怨别家，登岭恨辞国。自惟勖忠孝，斯罪懵所得。",
            "皇明颇照洗，廷议日纷惑。兄弟远沦居，妻子成异域。",
            "羽翮伤已毁，童幼怜未识。踌蹰恋北顾，亭午晞霁色。",
            "春暖阴梅花，瘴回阳鸟翼。含沙缘涧聚，吻草依林植。",
            "适蛮悲疾首，怀巩泪沾臆。感谢鹓鹭朝，勤修魑魅职。",
            "生还倘非远，誓拟酬恩德。"
        ],
        "notes": [
            ""
        ],
        "volume": "卷五十一",
        "no#": 23
    },
    {
        "title": "自洪府舟行直书其事",
        "author": "宋之问",
        "biography": "",
        "paragraphs": [
            "仲春辞国门，畏途横万里。越淮乘楚嶂，造江泛吴汜。",
            "严程无休隙，日夜涉风水。昔闻垂堂言，将诫千金子。",
            "问余何奇剥，迁窜极炎鄙。揆己道德余，幼闻虚白旨。",
            "贵身贱外物，抗迹远尘轨。朝游伊水湄，夕卧箕山趾。",
            "妙年拙自晦，皎洁弄文史。谬辱紫泥书，挥翰青云里。",
            "事往每增伤，宠来常誓止。铭骨怀报称，逆鳞让金紫。",
            "安位衅潜构，退耕祸犹起。栖岩实吾策，触藩诚内耻。",
            "济济同时人，台庭鸣剑履。愚以卑自卫，兀坐去沉滓。",
            "迨兹理已极，窃位申知己。群议负宿心，获戾光华始。",
            "黄金忽销铄，素业坐沦毁。浩叹诬平生，何独恋枌梓。",
            "浦树浮郁郁，皋兰覆靡靡。百越去魂断，九疑望心死。",
            "未尽匡阜游，远欣罗浮美。周旋本师训，佩服无生理。",
            "异国多灵仙，幽探忘年纪。敝庐嵩山下，空谷茂兰芷。",
            "悠悠南溟远，采掇长已矣。"
        ],
        "notes": [
            ""
        ],
        "volume": "卷五十一",
        "no#": 24
    },
    {
        "title": "下桂江县黎壁",
        "author": "宋之问",
        "biography": "",
        "paragraphs": [
            "放溜觌前溆，连山分上干。江回云壁转，天小雾峰攒。",
            "吼沫跳急浪，合流环峻滩。欹离出漩划，缭绕避涡盘。",
            "舟子怯桂水，最言斯路难。吾生抱忠信，吟啸自安闲。",
            "旦别已千岁，夜愁劳万端。企予见夜月，委曲破林峦。",
            "潭旷竹烟尽，洲香橘露团。岂傲夙所好，对之与俱欢。",
            "思君罢琴酌，泣此夜漫漫。"
        ],
        "notes": [
            ""
        ],
        "volume": "卷五十一",
        "no#": 25
    },
    {
        "title": "奉使嵩山途经缑岭",
        "author": "宋之问",
        "biography": "",
        "paragraphs": [
            "侵星发洛城，城中歌吹声。毕景至缑岭，岭上烟霞生。",
            "草树饶野意，山川多古情。大隐德所薄，归来可退耕。"
        ],
        "notes": [
            ""
        ],
        "volume": "卷五十一",
        "no#": 26
    },
    {
        "title": "伤王七秘书监寄呈扬州陆长史通简府僚广陵以广好事",
        "author": "宋之问",
        "biography": "",
        "paragraphs": [
            "王氏贵先宗，衡门栖道风。传心晤有物，秉化游无穷。",
            "学奥九流异，机玄三语同。书乃墨场绝，文称词伯雄。",
            "白屋藩魏主，苍生期谢公。一祗贤良诏。遂谒承明宫。",
            "补衮望奚塞，尊儒位未充。罢官七门里，归老一丘中。",
            "尝忝长者辙，微言私谓通。我行会稽郡，路出广陵东。",
            "物在人已矣，都疑淮海空。"
        ],
        "notes": [
            ""
        ],
        "volume": "卷五十一",
        "no#": 27
    },
    {
        "title": "使至嵩山寻杜四不遇慨然复伤田洗马韩观主因以题壁赠杜侯杜四",
        "author": "宋之问",
        "biography": "",
        "paragraphs": [
            "洛桥瞻太室，期子在云烟。归来不相见，孤赏弄寒泉。",
            "与君阔松石，于兹二十年。田公谢昭世，韩子秘幽埏。",
            "忆昔同携手，山栖接二贤。笙歌入玄地，诗酒坐寥天。",
            "旧友悉零落，罢琴私自怜。逝者非药误，餐霞意可全。",
            "为余理还策，相与事灵仙。"
        ],
        "notes": [
            ""
        ],
        "volume": "卷五十一",
        "no#": 28
    },
    {
        "title": "玩郡斋海榴",
        "author": "宋之问",
        "biography": "",
        "paragraphs": [
            "泽国韶气早，开帘延霁天。野禽宵未啭，山蜚昼仍眠。",
            "目兹海榴发，列映岩楹前。熠爚御风静，葳蕤含景鲜。",
            "清晨绿堪佩，亭午丹欲然。昔忝金闺籍，尝见玉池莲。",
            "未若宗族地，更逢荣耀全。南金虽自贵，贺赏讵能迁。",
            "抚躬万里绝，岂染一朝妍。徒缘滞遐郡，常是惜流年。",
            "越俗鄙章甫，扪心空自怜。"
        ],
        "notes": [
            ""
        ],
        "volume": "卷五十一",
        "no#": 29
    },
    {
        "title": "长安路",
        "author": "宋之问",
        "biography": "",
        "paragraphs": [
            "秦地平如掌，层城出云汉。楼阁九衢春，车马千门旦。",
            "绿柳开复合，红尘聚还散。日晚斗鸡场，经过狭斜看。"
        ],
        "notes": [
            ""
        ],
        "volume": "卷五十一",
        "no#": 30
    },
    {
        "title": "折杨柳",
        "author": "宋之问",
        "biography": "",
        "paragraphs": [
            "玉树朝日映，罗帐春风吹。拭泪攀杨柳，长条宛地垂。",
            "白花飞历乱，黄鸟思参差。妾自肝肠断，傍人那得知。"
        ],
        "notes": [
            ""
        ],
        "volume": "卷五十一",
        "no#": 31
    },
    {
        "title": "有所思",
        "author": "宋之问",
        "biography": "",
        "paragraphs": [
            "君子事行役，再空芳岁期。美人旷遥伫，万里浮云思。",
            "园桃绽红艳，效叶柔绿滋。坐看长夏晚，秋月生罗帷。"
        ],
        "notes": [
            ""
        ],
        "volume": "卷五十一",
        "no#": 32
    },
    {
        "title": "军中人日登高赠房明府",
        "author": "宋之问",
        "biography": "",
        "paragraphs": [
            "幽郊昨夜阴风断，顿觉朝来阳吹暖。泾水桥南柳欲黄，",
            "闻道凯旋乘骑入，看君走马见芳菲。"
        ],
        "notes": [
            ""
        ],
        "volume": "卷五十一",
        "no#": 33
    },
    {
        "title": "寒食还陆浑别业",
        "author": "宋之问",
        "biography": "",
        "paragraphs": [
            "洛阳城里花如雪，陆浑山中今始发。旦别河桥杨柳风，",
            "野老不知尧舜力，酣歌一曲太平人。"
        ],
        "notes": [
            ""
        ],
        "volume": "卷五十一",
        "no#": 34
    },
    {
        "title": "寒食江州满塘驿",
        "author": "宋之问",
        "biography": "",
        "paragraphs": [
            "去年上巳洛桥边，今年寒食庐山曲。遥怜巩树花应满，",
            "驿骑明朝宿何处，猿声今夜断君肠。"
        ],
        "notes": [
            ""
        ],
        "volume": "卷五十一",
        "no#": 35
    },
    {
        "title": "至端州驿见杜五审言沈三佺期阎五朝隐王二无竞题壁慨然成咏",
        "author": "宋之问",
        "biography": "",
        "paragraphs": [
            "逐臣北地承严谴，谓到南中每相见。岂意南中岐路多，",
            "处处山川同瘴疠，自怜能得几人归。"
        ],
        "notes": [
            ""
        ],
        "volume": "卷五十一",
        "no#": 36
    },
    {
        "title": "绿竹引",
        "author": "宋之问",
        "biography": "",
        "paragraphs": [
            "青溪绿潭潭水侧，修竹婵娟同一色。徒生仙实凤不游，",
            "含情傲睨慰心目，何可一日无此君。"
        ],
        "notes": [
            ""
        ],
        "volume": "卷五十一",
        "no#": 37
    },
    {
        "title": "明河篇",
        "author": "宋之问",
        "biography": "",
        "paragraphs": [
            "八月凉风天气晶，万里无云河汉明。昏见南楼清且浅，",
            "复道连甍共蔽亏，画堂琼户特相宜。云母帐前初泛滥，",
            "南陌征人去不归，谁家今夜捣寒衣。鸳鸯机上疏萤度，",
            "已能舒卷任浮云，不惜光辉让流月。明河可望不可亲，"
        ],
        "notes": [
            ""
        ],
        "volume": "卷五十一",
        "no#": 38
    },
    {
        "title": "龙门应制",
        "author": "宋之问",
        "biography": "",
        "paragraphs": [
            "宿雨霁氛埃，流云度城阙。河堤柳新翠，苑树花先发。",
            "洛阳花柳此时浓，山水楼台映几重。群公拂雾朝翔凤，",
            "云罕才临御水桥，天衣已入香山会。山壁崭岩断复连，",
            "层峦旧长千寻木，远壑初飞百丈泉，彩仗蜺旌绕香阁。",
            "下辇登高望河洛。东城宫阙拟昭回，南阳沟塍殊绮错。",
            "林下天香七宝台，山中春酒万年杯，微风一起祥花落，",
            "歌舞淹留景欲斜，石关犹驻五云车。鸟旗翼翼留芳草，",
            "郊外喧喧引看人，倾都南望属车尘。嚣声引飏闻黄道，",
            "吾皇不事瑶池乐，时雨来观农扈春。"
        ],
        "notes": [
            ""
        ],
        "volume": "卷五十一",
        "no#": 39
    },
    {
        "title": "初宿淮口",
        "author": "宋之问",
        "biography": "",
        "paragraphs": [
            "孤舟汴河水，去国情无已。晚泊投楚乡，明月清淮里。",
            "汴河东泻路穷兹，洛阳西顾日增悲。夜闻楚歌思欲断，"
        ],
        "notes": [
            ""
        ],
        "volume": "卷五十一",
        "no#": 40
    },
    {
        "title": "王子乔",
        "author": "宋之问",
        "biography": "",
        "paragraphs": [
            "王子乔，爱神仙，七月七日上宾天。白虎摇瑟凤吹笙，",
            "空望山头草，草露湿人衣。"
        ],
        "notes": [
            ""
        ],
        "volume": "卷五十一",
        "no#": 41
    },
    {
        "title": "放白鹇篇",
        "author": "宋之问",
        "biography": "",
        "paragraphs": [
            "故人赠我绿绮琴，兼致白鹇鸟。琴是峄山桐，鸟出吴溪中。",
            "我心松石清霞里，弄此幽弦不能已。我心河海白云垂，",
            "乃言物性不可违，白鹇愁慕刷毛衣。玉徽闭匣留为念，"
        ],
        "notes": [
            ""
        ],
        "volume": "卷五十一",
        "no#": 42
    },
    {
        "title": "桂州三月三日",
        "author": "宋之问",
        "biography": "",
        "paragraphs": [
            "代业京华里，远投魑魅乡。登高望不极，云海四茫茫。",
            "伊昔承休盼，曾为人所羡。两朝赐颜色，二纪陪欢宴。",
            "昆明御宿侍龙媒，伊阙天泉复几回。西夏黄河水心剑，",
            "千春万寿多行乐，柏梁和歌攀睿作。赐金分帛奉恩辉，",
            "载笔儒林多岁月，幞被文昌佐吴越。越中山海高且深，",
            "愚谓嬉游长似昔，不言流寓欻成今。始安繁华旧风俗，",
            "荔浦蘅皋万里余，洛阳音信绝能疏。故园今日应愁思，",
            "不求汉使金囊赠，愿得佳人锦字书。"
        ],
        "notes": [
            ""
        ],
        "volume": "卷五十一",
        "no#": 43
    },
    {
        "title": "下山歌",
        "author": "宋之问",
        "biography": "",
        "paragraphs": [
            "下嵩山兮多所思，携佳人兮步迟迟。",
            "松间明月长如此，君再游兮复何时。"
        ],
        "notes": [
            ""
        ],
        "volume": "卷五十一",
        "no#": 44
    },
    {
        "title": "冬宵引赠司马承祯",
        "author": "宋之问",
        "biography": "",
        "paragraphs": [
            "河有冰兮山有雪，北户墐兮行人绝。独坐山中兮对松月，",
            "此情不向俗人说，爱而不见恨无穷。"
        ],
        "notes": [
            ""
        ],
        "volume": "卷五十一",
        "no#": 45
    },
    {
        "title": "高山引",
        "author": "宋之问",
        "biography": "",
        "paragraphs": [
            "攀云窈窕兮上跻悬峰，长路浩浩兮此去何从。",
            "水一曲兮肠一曲，山一重兮悲一重。松槚邈已远，",
            "天高难诉兮远负明德，却望咸京兮挥涕龙钟。"
        ],
        "notes": [
            ""
        ],
        "volume": "卷五十一",
        "no#": 46
    },
    {
        "title": "嵩山天门歌",
        "author": "宋之问",
        "biography": "",
        "paragraphs": [
            "登天门兮坐磐石之嶙峋，前漎漎兮未半，下漠漠兮无垠。",
            "纷窈窕兮岩倚披以鹏翅，洞胶葛兮峰棱层以龙鳞。",
            "松移岫转，左变而右易。风生云起，出鬼而入神。",
            "吾亦不知其灵怪如此，愿游杳冥兮见羽人。",
            "重曰，天门兮穹崇，回合兮攒丛，松万接兮柱日，",
            "试一望兮夺魄，况众妙之无穷。"
        ],
        "notes": [
            ""
        ],
        "volume": "卷五十一",
        "no#": 47
    },
    {
        "title": "有所思",
        "author": "宋之问",
        "biography": "",
        "paragraphs": [
            "洛阳城东桃李花，飞来飞去落谁家。幽闺女儿惜颜色，",
            "已见松柏摧为薪，更闻桑田变成海。古人无复洛城东，",
            "寄言全盛红颜子，须怜半死白头翁。此翁白头真可怜，",
            "光禄池台交锦绣，将军楼阁画神仙。一朝卧病无相识，",
            "但看古来歌舞地，唯有黄昏鸟雀飞。"
        ],
        "notes": [
            ""
        ],
        "volume": "卷五十一",
        "no#": 48
    }
]