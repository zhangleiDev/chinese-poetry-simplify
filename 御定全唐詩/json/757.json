[
    {
        "title": "送程德琳郎中学士",
        "author": "徐锴",
        "biography": "",
        "paragraphs": [
            "瓜步妖氛灭，昆冈草树青。终朝空望极，今日送君行。",
            "报政秋云静，微吟晓月生。楼中长可见，特用灭离情。"
        ],
        "notes": [
            ""
        ],
        "volume": "卷七百五十七",
        "no#": 1
    },
    {
        "title": "太傅相公以东观庭梅西垣旧植昔陪盛赏…伏愧斐然",
        "author": "徐锴",
        "biography": "",
        "paragraphs": [
            "静对含章树，闲思共有时。香随荀令在，根异武昌移。",
            "物性虽摇落，人心岂变衰。唱酬胜笛曲，来往韵朱丝。"
        ],
        "notes": [
            ""
        ],
        "volume": "卷七百五十七",
        "no#": 2
    },
    {
        "title": "太傅相公与家兄梅花酬唱许缀末篇再赐新诗…伏惟采览",
        "author": "徐锴",
        "biography": "",
        "paragraphs": [
            "重叹梅花落，非关塞笛悲。论文叨接萼，末曲愧吹篪。",
            "枝逐清风动，香因白雪知。陶钧敷左悌，更赋邵公诗。"
        ],
        "notes": [
            ""
        ],
        "volume": "卷七百五十七",
        "no#": 3
    },
    {
        "title": "同家兄哭乔侍郎",
        "author": "徐锴",
        "biography": "",
        "paragraphs": [
            "诸公长者郑当时，事事无心性坦夷。但是登临皆有作，",
            "三日笑谈成理命，一篇投吊尚应知。"
        ],
        "notes": [
            ""
        ],
        "volume": "卷七百五十七",
        "no#": 4
    },
    {
        "title": "秋词",
        "author": "徐锴",
        "biography": "",
        "paragraphs": [
            "井梧纷堕砌，寒雁远横空。雨久莓苔紫，霜浓薜荔红。"
        ],
        "notes": [
            ""
        ],
        "volume": "卷七百五十七",
        "no#": 5
    },
    {
        "title": "和徐鼎臣见寄",
        "author": "包颖",
        "biography": "",
        "paragraphs": [
            "平生中表最情亲，浮世那堪聚散频。谢脁却吟归省阁，",
            "且喜新吟报强健，明年相望杏园春。"
        ],
        "notes": [
            ""
        ],
        "volume": "卷七百五十七",
        "no#": 6
    },
    {
        "title": "贻耀州将",
        "author": "钟谟",
        "biography": "",
        "paragraphs": [
            "翩翩归尽塞垣鸿，隐隐惊开蛰户虫。渭北离愁春色里，",
            "多谢贤侯振吾道，免令搔首泣途穷。"
        ],
        "notes": [
            ""
        ],
        "volume": "卷七百五十七",
        "no#": 7
    },
    {
        "title": "献周世宗",
        "author": "钟谟",
        "biography": "",
        "paragraphs": [
            "三年耀武群雄服，一日回銮万国春。",
            "南北通欢永无事，谢恩归去老陪臣。"
        ],
        "notes": [
            ""
        ],
        "volume": "卷七百五十七",
        "no#": 8
    },
    {
        "title": "代京妓越宾答徐铉",
        "author": "钟谟",
        "biography": "",
        "paragraphs": [
            "一幅轻绡寄海滨，越姑长感昔时恩。",
            "欲知别后情多少，点点凭君看泪痕。"
        ],
        "notes": [
            ""
        ],
        "volume": "卷七百五十七",
        "no#": 9
    },
    {
        "title": "寄麻姑仙坛道士",
        "author": "查文徽",
        "biography": "",
        "paragraphs": [
            "别后相思鹤信稀，郡楼南望远峰迷。人归仙洞云连地，",
            "方平车驾今何在，常苦尘中日易西。"
        ],
        "notes": [
            ""
        ],
        "volume": "卷七百五十七",
        "no#": 10
    },
    {
        "title": "赠韩定辞",
        "author": "马彧",
        "biography": "",
        "paragraphs": [
            "燧林芳草绵绵思，尽日相携陟丽谯。",
            "别后巏嵍山上望，羡君时复见王乔。"
        ],
        "notes": [
            ""
        ],
        "volume": "卷七百五十七",
        "no#": 11
    },
    {
        "title": "答马彧",
        "author": "韩定辞",
        "biography": "",
        "paragraphs": [
            "崇霞台上神仙客，学辨痴龙艺最多。",
            "盛德好将银管述，丽词堪与雪儿歌。"
        ],
        "notes": [
            ""
        ],
        "volume": "卷七百五十七",
        "no#": 12
    },
    {
        "title": "题杨克俭池馆",
        "author": "何昌龄",
        "biography": "",
        "paragraphs": [
            "经旬因雨不重来，门有蛛丝径有苔。",
            "再向白莲亭上望，不知花木为谁开。"
        ],
        "notes": [
            ""
        ],
        "volume": "卷七百五十七",
        "no#": 13
    },
    {
        "title": "献江淮郡守卢公",
        "author": "李羽",
        "biography": "",
        "paragraphs": [
            "塞诏东来淝水滨，时情惟望秉陶钧。",
            "将军一阵为功业，忍见沙场百战人。"
        ],
        "notes": [
            ""
        ],
        "volume": "卷七百五十七",
        "no#": 14
    },
    {
        "title": "南山池",
        "author": "梁藻",
        "biography": "",
        "paragraphs": [
            "翡翠戏翻荷叶雨，鹭鸶飞破竹林烟。",
            "时沽村酒临轩酌，拟摘新茶靠石煎。"
        ],
        "notes": [
            ""
        ],
        "volume": "卷七百五十七",
        "no#": 15
    },
    {
        "title": "嘲庐山道士",
        "author": "陈沆",
        "biography": "",
        "paragraphs": [
            "啖肉先生欲上升，黄云踏破紫云崩。",
            "龙腰鹤背无多力，传与麻姑借大鹏。"
        ],
        "notes": [
            ""
        ],
        "volume": "卷七百五十七",
        "no#": 16
    },
    {
        "title": "句",
        "author": "陈沆",
        "biography": "",
        "paragraphs": [
            "罢却儿女戏，放他花木生。",
            "扫地云粘帚，耕山鸟怕牛。",
            "点入旱云千国仰，力浮尘世一毫轻。"
        ],
        "notes": [
            ""
        ],
        "volume": "卷七百五十七",
        "no#": 17
    },
    {
        "title": "赠织锦人",
        "author": "李询",
        "biography": "",
        "paragraphs": [
            "劄劄机声晓复晡，眼穿力尽竟何如。",
            "美人一曲成千赐，心里犹嫌花样疏。"
        ],
        "notes": [
            ""
        ],
        "volume": "卷七百五十七",
        "no#": 18
    },
    {
        "title": "题金山",
        "author": "韩垂",
        "biography": "",
        "paragraphs": [
            "灵山一峰秀，岌然殊众山。盘根大江底，插影浮云间。",
            "雷霆常间作，风雨时往还。象外悬清影，千载长跻攀。"
        ],
        "notes": [
            ""
        ],
        "volume": "卷七百五十七",
        "no#": 19
    },
    {
        "title": "后湖",
        "author": "朱存",
        "biography": "",
        "paragraphs": [
            "雷轰叠鼓火翻旗，三异翩翩试水师。",
            "惊起黑龙眠不得，狂风猛雨不多时。"
        ],
        "notes": [
            ""
        ],
        "volume": "卷七百五十七",
        "no#": 20
    },
    {
        "title": "和徐舍人九月十一日见寄",
        "author": "陈彦",
        "biography": "",
        "paragraphs": [
            "衡门寂寂逢迎少，不见仙郎向五旬。",
            "莫问龙山前日事，菊花开却为闲人。"
        ],
        "notes": [
            ""
        ],
        "volume": "卷七百五十七",
        "no#": 21
    },
    {
        "title": "登游齐山",
        "author": "许坚1",
        "biography": "",
        "paragraphs": [
            "星使南驰入楚重，此山偏得驻行踪。",
            "落花满地月华冷，寂寞旧山三四峰。"
        ],
        "notes": [
            ""
        ],
        "volume": "卷七百五十七",
        "no#": 22
    },
    {
        "title": "游溧阳下山寺",
        "author": "许坚1",
        "biography": "",
        "paragraphs": [
            "地枕吴溪与越峰，前朝恩锡灵泉额。竹林晴见雁塔高，",
            "客有经年说别林，落日啼猿情脉脉。"
        ],
        "notes": [
            ""
        ],
        "volume": "卷七百五十七",
        "no#": 23
    },
    {
        "title": "题幽栖观",
        "author": "许坚1",
        "biography": "",
        "paragraphs": [
            "仙翁上升去，丹井寄晴壑。山色接天台，湖光照寥廓。",
            "玉洞绝无人，老桧犹栖鹤。我欲掣青蛇，他时冲碧落。"
        ],
        "notes": [
            ""
        ],
        "volume": "卷七百五十七",
        "no#": 24
    },
    {
        "title": "上舍人徐铉",
        "author": "许坚1",
        "biography": "",
        "paragraphs": [
            "几宵烟月锁楼台，欲寄侯门荐下才。",
            "满面尘埃人不识，谩随流水出山来。"
        ],
        "notes": [
            ""
        ],
        "volume": "卷七百五十七",
        "no#": 25
    },
    {
        "title": "题茅山观",
        "author": "许坚1",
        "biography": "",
        "paragraphs": [
            "常恨清风千载郁，洞天令得恣游遨。松楸古色玉坛静，",
            "分明有个长生路，休向红尘叹二毛。"
        ],
        "notes": [
            ""
        ],
        "volume": "卷七百五十七",
        "no#": 26
    },
    {
        "title": "建州节帅更代，筵上献诗",
        "author": "王感化",
        "biography": "",
        "paragraphs": [
            "旌旗赴天台，溪山晓色开。万家悲更喜，迎佛送如来。"
        ],
        "notes": [
            ""
        ],
        "volume": "卷七百五十七",
        "no#": 27
    },
    {
        "title": "奉元宗命咏苑中白野鹊",
        "author": "王感化",
        "biography": "",
        "paragraphs": [
            "碧岩深洞恣游遨，天与芦花作羽毛。",
            "要识此来栖宿处，上林琼树一枝高。"
        ],
        "notes": [
            ""
        ],
        "volume": "卷七百五十七",
        "no#": 28
    },
    {
        "title": "句",
        "author": "王感化",
        "biography": "",
        "paragraphs": [
            "草中误认将军虎，山上曾为道士羊。（《题怪石》八句，"
        ],
        "notes": [
            ""
        ],
        "volume": "卷七百五十七",
        "no#": 29
    },
    {
        "title": "元宗钓鱼无获，进诗",
        "author": "李家明",
        "biography": "",
        "paragraphs": [
            "玉甃垂钩兴正浓，碧池春暖水溶溶。",
            "凡鳞不敢吞香饵，知是君王合钓龙。"
        ],
        "notes": [
            ""
        ],
        "volume": "卷七百五十七",
        "no#": 30
    },
    {
        "title": "咏卧牛",
        "author": "李家明",
        "biography": "",
        "paragraphs": [
            "曾遭宁戚鞭敲角，又被田单火燎身。",
            "闲向斜阳嚼枯草，近来问喘为无人。"
        ],
        "notes": [
            ""
        ],
        "volume": "卷七百五十七",
        "no#": 31
    },
    {
        "title": "题纸鸢止宋齐丘哭子",
        "author": "李家明",
        "biography": "",
        "paragraphs": [
            "安排唐祚革强吴，尽是先生作计谟。",
            "一个孩儿拚不得，让皇百口合何如。"
        ],
        "notes": [
            ""
        ],
        "volume": "卷七百五十七",
        "no#": 32
    },
    {
        "title": "咏皖公山",
        "author": "李家明",
        "biography": "",
        "paragraphs": [
            "龙舟轻飐锦帆风，正值宸游望远空。",
            "回首皖公山色翠，影斜不到寿杯中。"
        ],
        "notes": [
            ""
        ],
        "volume": "卷七百五十七",
        "no#": 33
    },
    {
        "title": "奉和圣制送邓王牧宣城",
        "author": "汤悦",
        "biography": "",
        "paragraphs": [
            "千里陵阳同陕服，凿门胙土寄亲贤。曙烟已别黄金殿，",
            "天心待报期年政，留与工师播管弦。"
        ],
        "notes": [
            ""
        ],
        "volume": "卷七百五十七",
        "no#": 34
    },
    {
        "title": "早春寄华下同志",
        "author": "汤悦",
        "biography": "",
        "paragraphs": [
            "正是花时节，思君寝复兴。市沽终不醉，春梦亦无凭。",
            "岳面悬清雨，河心走浊冰。东门一条路，离恨正相仍。"
        ],
        "notes": [
            ""
        ],
        "volume": "卷七百五十七",
        "no#": 35
    },
    {
        "title": "鼎臣学士侍郎以东馆庭梅昔翰苑之毫末今复半枯…攀和",
        "author": "汤悦",
        "biography": "",
        "paragraphs": [
            "忆见萌芽日，还怜合抱时。旧欢如梦想，物态暗还移。",
            "素艳今无几，朱颜亦自衰。树将人共老，何暇更悲丝。"
        ],
        "notes": [
            ""
        ],
        "volume": "卷七百五十七",
        "no#": 36
    },
    {
        "title": "再次前韵代梅答",
        "author": "汤悦",
        "biography": "",
        "paragraphs": [
            "托植经多稔，顷筐向盛时。枝条虽已故，情分不曾移。",
            "莫向阶前老，还同镜里衰。更应怜堕叶，残吹挂虫丝。"
        ],
        "notes": [
            ""
        ],
        "volume": "卷七百五十七",
        "no#": 37
    },
    {
        "title": "鼎臣学士侍郎、楚金舍人学士以再伤…成四十字陈谢",
        "author": "汤悦",
        "biography": "",
        "paragraphs": [
            "人物同迁谢，重成念旧悲。连华得琼玖，合奏发埙篪。",
            "余枿虽无取，残芳尚获知。问君何所似，珍重杜秋诗。"
        ],
        "notes": [
            ""
        ],
        "volume": "卷七百五十七",
        "no#": 38
    },
    {
        "title": "送钟员外",
        "author": "萧彧",
        "biography": "",
        "paragraphs": [
            "丽汉金波满，当筵玉斝倾。因思频聚散，几复换亏盈。",
            "光彻离襟冷，声符别管清。那堪还目此，两地倚楼情。"
        ],
        "notes": [
            ""
        ],
        "volume": "卷七百五十七",
        "no#": 39
    },
    {
        "title": "送德林郎中学士赴东府",
        "author": "萧彧",
        "biography": "",
        "paragraphs": [
            "离情折杨柳，此别异春哉。含露东篱艳，泛香南浦杯。",
            "惜持行次赠，留插醉中回。暮齿如能制，玉山甘判颓。"
        ],
        "notes": [
            ""
        ],
        "volume": "卷七百五十七",
        "no#": 40
    },
    {
        "title": "送钟员外",
        "author": "孙岘",
        "biography": "",
        "paragraphs": [
            "万物中萧洒，修篁独逸群。贞姿曾冒雪，高节欲凌云。",
            "细韵风初发，浓烟日正曛。因题偏惜别，不可暂无君。"
        ],
        "notes": [
            ""
        ],
        "volume": "卷七百五十七",
        "no#": 41
    },
    {
        "title": "送钟员外",
        "author": "谢仲宣",
        "biography": "",
        "paragraphs": [
            "送人多折柳，唯我独吟松。若保岁寒在，何妨霜雪重。",
            "森梢逢静境，廓落见孤峰。还似君高节，亭亭鲜继踪。"
        ],
        "notes": [
            ""
        ],
        "volume": "卷七百五十七",
        "no#": 42
    },
    {
        "title": "别诸同志",
        "author": "钟蒨",
        "biography": "",
        "paragraphs": [
            "随阳来万里，点点度遥空。影落长江水，声悲半夜风。",
            "残秋辞绝漠，无定似惊蓬。我有离群恨，飘飘类此鸿。"
        ],
        "notes": [
            ""
        ],
        "volume": "卷七百五十七",
        "no#": 43
    },
    {
        "title": "送德林郎中学士赴东府",
        "author": "乔舜",
        "biography": "",
        "paragraphs": [
            "掺袂向江头，朝宗势未休。何人乘桂楫，之子过扬州。",
            "飒飒翘沙雁，漂漂逐浪鸥。欲知离别恨，半是泪和流。"
        ],
        "notes": [
            ""
        ],
        "volume": "卷七百五十七",
        "no#": 44
    },
    {
        "title": "送钟员外",
        "author": "王沂",
        "biography": "",
        "paragraphs": [
            "静追苹末兴，况复值萧条。猛势资新雁，寒声伴暮潮。",
            "过山云散乱，经树叶飘飖。今日烟江上，征帆望望遥。"
        ],
        "notes": [
            ""
        ],
        "volume": "卷七百五十七",
        "no#": 45
    },
    {
        "title": "送德林郎中学士赴东府",
        "author": "陈元裕",
        "biography": "",
        "paragraphs": [
            "上善湛然秋，恩波洽帝猷。谩言生险浪，岂爽见安流。",
            "泛去星槎远，澄来月练浮。滔滔对离酌，入洛称仙舟。"
        ],
        "notes": [
            ""
        ],
        "volume": "卷七百五十七",
        "no#": 46
    }
]