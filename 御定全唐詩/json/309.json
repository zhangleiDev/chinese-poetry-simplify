[
    {
        "title": "寒食寄李补阙",
        "author": "郭郧",
        "biography": "",
        "paragraphs": [
            "兰陵士女满晴川，郊外纷纷拜古埏。万井闾阎皆禁火，",
            "介子终知禄不及，王孙谁肯一相怜。"
        ],
        "notes": [
            ""
        ],
        "volume": "卷三百零九",
        "no#": 1
    },
    {
        "title": "仲月赏花",
        "author": "韦同则",
        "biography": "",
        "paragraphs": [
            "梅花似雪柳含烟，南地风光腊月前。",
            "把酒且须拚却醉，风流何必待歌筵。"
        ],
        "notes": [
            ""
        ],
        "volume": "卷三百零九",
        "no#": 2
    },
    {
        "title": "西亭暇日书怀十二韵献上相公",
        "author": "李夷简",
        "biography": "",
        "paragraphs": [
            "胜赏不在远，怃然念玄搜。兹亭有殊致，经始富人侯。",
            "澄澹分沼沚，萦回间林丘。荷香夺芳麝，石溜当鸣球。",
            "抚俗来康济，经邦去咨谋。宽明洽时论，惠爱闻甿讴。",
            "代斫岂容易，守成获优游。文翁旧学校，子产昔田畴。",
            "琬琰富佳什，池台想旧游。谁言矜改作，曾是日增修。",
            "宪省忝陪属，岷峨嗣徽猷。提携当有路，勿使滞刀州。"
        ],
        "notes": [
            ""
        ],
        "volume": "卷三百零九",
        "no#": 3
    },
    {
        "title": "城南访裴氏昆季",
        "author": "李约",
        "biography": "",
        "paragraphs": [
            "相思起中夜，夙驾访柴荆。早雾桑柘隐，晓光溪涧明。",
            "村蹊蒿棘间，往往断新耕。贫野烟火微，昼无乌鸢声。",
            "田头逢饷人，道君南山行。南山千里峰，尽是相思情。",
            "野老无拜揖，村童多裸形。相呼看车马，颜色喜相惊。",
            "荒圃鸡豚乐，雨墙禾莠生。欲君知我来，壁上空书名。"
        ],
        "notes": [
            ""
        ],
        "volume": "卷三百零九",
        "no#": 4
    },
    {
        "title": "岁日感怀",
        "author": "李约",
        "biography": "",
        "paragraphs": [
            "曙气变东风，蟾壶夜漏穷。新春几人老，旧历四时空。",
            "身贱悲添岁，家贫喜过冬。称觞惟有感，欢庆在儿童。"
        ],
        "notes": [
            ""
        ],
        "volume": "卷三百零九",
        "no#": 5
    },
    {
        "title": "从军行三首",
        "author": "李约",
        "biography": "",
        "paragraphs": [
            "看图闲教阵，画地静论边。乌垒天西戍，鹰姿塞上川。",
            "路长唯算月，书远每题年。无复生还望，翻思未别前。",
            "栅壕三面斗，箭尽举烽频。营柳和烟暮，关榆带雪春。",
            "边城多老将，碛路少归人。杀尽金河卒，年年添塞尘。",
            "候火起雕城，尘沙拥战声。游军藏汉帜，降骑说蕃情。",
            "霜落滹沱浅，秋深太白明。嫖姚方虎视，不觉说添兵。"
        ],
        "notes": [
            ""
        ],
        "volume": "卷三百零九",
        "no#": 6
    },
    {
        "title": "赠韦况",
        "author": "李约",
        "biography": "",
        "paragraphs": [
            "我有心中事，不与韦三说。秋夜洛阳城，明月照张八。"
        ],
        "notes": [
            ""
        ],
        "volume": "卷三百零九",
        "no#": 7
    },
    {
        "title": "观祈雨",
        "author": "李约",
        "biography": "",
        "paragraphs": [
            "桑条无叶土生烟，箫管迎龙水庙前。",
            "朱门几处看歌舞，犹恐春阴咽管弦。"
        ],
        "notes": [
            ""
        ],
        "volume": "卷三百零九",
        "no#": 8
    },
    {
        "title": "江南春",
        "author": "李约",
        "biography": "",
        "paragraphs": [
            "池塘春暖水纹开，堤柳垂丝间野梅。",
            "江上年年芳意早，蓬瀛春色逐潮来。"
        ],
        "notes": [
            ""
        ],
        "volume": "卷三百零九",
        "no#": 9
    },
    {
        "title": "过华清宫",
        "author": "李约",
        "biography": "",
        "paragraphs": [
            "君王游乐万机轻，一曲霓裳四海兵。",
            "玉辇升天人已尽，故宫犹有树长生。"
        ],
        "notes": [
            ""
        ],
        "volume": "卷三百零九",
        "no#": 10
    },
    {
        "title": "病中宿宜阳馆闻雨",
        "author": "李约",
        "biography": "",
        "paragraphs": [
            "难眠夏夜抵秋赊，帘幔深垂窗烛斜。",
            "风吹桐竹更无雨，白发病人心到家。"
        ],
        "notes": [
            ""
        ],
        "volume": "卷三百零九",
        "no#": 11
    }
]