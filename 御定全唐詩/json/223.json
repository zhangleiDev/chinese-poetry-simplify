[
    {
        "title": "宿青溪驿奉怀张员外十五兄之绪",
        "author": "杜甫",
        "biography": "",
        "paragraphs": [
            "漾舟千山内，日入泊枉渚。我生本飘飘，今复在何许。",
            "石根青枫林，猿鸟聚俦侣。月明游子静，畏虎不得语。",
            "中夜怀友朋，乾坤此深阻。浩荡前后间，佳期付荆楚。"
        ],
        "notes": [
            ""
        ],
        "volume": "卷二百二十三",
        "no#": 1
    },
    {
        "title": "敬寄族弟唐十八使君",
        "author": "杜甫",
        "biography": "",
        "paragraphs": [
            "与君陶唐后，盛族多其人。圣贤冠史籍，枝派罗源津。",
            "在今气磊落，巧伪莫敢亲。介立实吾弟，济时肯杀身。",
            "物白讳受玷，行高无污真。得罪永泰末，放之五溪滨。",
            "鸾凤有铩翮，先儒曾抱麟。雷霆霹长松，骨大却生筋。",
            "一失不足伤，念子孰自珍。泊舟楚宫岸，恋阙浩酸辛。",
            "除名配清江，厥土巫峡邻。登陆将首途，笔劄枉所申。",
            "归朝局病肺，叙旧思重陈。春风洪涛壮，谷转颇弥旬。",
            "我能泛中流，搪突鼍獭瞋。长年已省柁，慰此贞良臣。"
        ],
        "notes": [
            ""
        ],
        "volume": "卷二百二十三",
        "no#": 2
    },
    {
        "title": "忆昔行",
        "author": "杜甫",
        "biography": "",
        "paragraphs": [
            "忆昔北寻小有洞，洪河怒涛过轻舸。辛勤不见华盖君，",
            "秋山眼冷魂未归，仙赏心违泪交堕。弟子谁依白茅室，",
            "悬圃沧洲莽空阔，金节羽衣飘婀娜。落日初霞闪余映，",
            "徒然咨嗟抚遗迹，至今梦想仍犹佐。秘诀隐文须内教，"
        ],
        "notes": [
            ""
        ],
        "volume": "卷二百二十三",
        "no#": 3
    },
    {
        "title": "魏将军歌",
        "author": "杜甫",
        "biography": "",
        "paragraphs": [
            "将军昔著从事衫，铁马驰突重两衔。披坚执锐略西极，",
            "五年起家列霜戟，一日过海收风帆。平生流辈徒蠢蠢，",
            "星躔宝校金盘陀，夜骑天驷超天河。欃枪荧惑不敢动，",
            "钩陈苍苍风玄武，万岁千秋奉明主，临江节士安足数。"
        ],
        "notes": [
            ""
        ],
        "volume": "卷二百二十三",
        "no#": 4
    },
    {
        "title": "北风",
        "author": "杜甫",
        "biography": "",
        "paragraphs": [
            "北风破南极，朱凤日威垂。洞庭秋欲雪，鸿雁将安归。",
            "十年杀气盛，六合人烟稀。吾慕汉初老，时清犹茹芝。"
        ],
        "notes": [
            ""
        ],
        "volume": "卷二百二十三",
        "no#": 5
    },
    {
        "title": "客从",
        "author": "杜甫",
        "biography": "",
        "paragraphs": [
            "客从南溟来，遗我泉客珠。珠中有隐字，欲辨不成书。",
            "缄之箧笥久，以俟公家须。开视化为血，哀今征敛无。"
        ],
        "notes": [
            ""
        ],
        "volume": "卷二百二十三",
        "no#": 6
    },
    {
        "title": "白马",
        "author": "杜甫",
        "biography": "",
        "paragraphs": [
            "白马东北来，空鞍贯双箭。可怜马上郎，意气今谁见。",
            "近时主将戮，中夜商于战。丧乱死多门，呜呼泪如霰。"
        ],
        "notes": [
            ""
        ],
        "volume": "卷二百二十三",
        "no#": 7
    },
    {
        "title": "白凫行",
        "author": "杜甫",
        "biography": "",
        "paragraphs": [
            "君不见黄鹄高于五尺童，化为白凫似老翁。",
            "故畦遗穗已荡尽，天寒岁暮波涛中。鳞介腥膻素不食，"
        ],
        "notes": [
            ""
        ],
        "volume": "卷二百二十三",
        "no#": 8
    },
    {
        "title": "朱凤行",
        "author": "杜甫",
        "biography": "",
        "paragraphs": [
            "君不见潇湘之山衡山高，山巅朱凤声嗷嗷。",
            "侧身长顾求其群，翅垂口噤心甚劳。下湣百鸟在罗网，"
        ],
        "notes": [
            ""
        ],
        "volume": "卷二百二十三",
        "no#": 9
    },
    {
        "title": "惜别行，送向卿进奉端午御衣之上都",
        "author": "杜甫",
        "biography": "",
        "paragraphs": [
            "肃宗昔在灵武城，指挥猛将收咸京。向公泣血洒行殿，",
            "麒麟图画鸿雁行，紫极出入黄金印。尚书勋业超千古，",
            "向卿将命寸心赤，青山落日江潮白。卿到朝廷说老翁，"
        ],
        "notes": [
            ""
        ],
        "volume": "卷二百二十三",
        "no#": 10
    },
    {
        "title": "醉歌行，赠公安颜少府请顾八题壁",
        "author": "杜甫",
        "biography": "",
        "paragraphs": [
            "神仙中人不易得，颜氏之子才孤标。天马长鸣待驾驭，",
            "是日霜风冻七泽，乌蛮落照衔赤壁。酒酣耳热忘头白，"
        ],
        "notes": [
            ""
        ],
        "volume": "卷二百二十三",
        "no#": 11
    },
    {
        "title": "夜闻觱篥",
        "author": "杜甫",
        "biography": "",
        "paragraphs": [
            "夜闻觱篥沧江上，衰年侧耳情所向。邻舟一听多感伤，",
            "君知天地干戈满，不见江湖行路难。"
        ],
        "notes": [
            ""
        ],
        "volume": "卷二百二十三",
        "no#": 12
    },
    {
        "title": "发刘郎浦",
        "author": "杜甫",
        "biography": "",
        "paragraphs": [
            "挂帆早发刘郎浦，疾风飒飒昏亭午。舟中无日不沙尘，",
            "白头厌伴渔人宿，黄帽青鞋归去来。"
        ],
        "notes": [
            ""
        ],
        "volume": "卷二百二十三",
        "no#": 13
    },
    {
        "title": "别董颋",
        "author": "杜甫",
        "biography": "",
        "paragraphs": [
            "穷冬急风水，逆浪开帆难。士子甘旨阙，不知道里寒。",
            "有求彼乐土，南适小长安。到我舟楫去，觉君衣裳单。",
            "素闻赵公节，兼尽宾主欢。已结门庐望，无令霜雪残。",
            "老夫缆亦解，脱粟朝未餐。飘荡兵甲际，几时怀抱宽。",
            "汉阳颇宁静，岘首试考盘。当念著白帽，采薇青云端。"
        ],
        "notes": [
            ""
        ],
        "volume": "卷二百二十三",
        "no#": 14
    },
    {
        "title": "送重表侄王砅评事使南海",
        "author": "杜甫",
        "biography": "",
        "paragraphs": [
            "我之曾祖姑，尔之高祖母。尔祖未显时，归为尚书妇。",
            "隋朝大业末，房杜俱交友。长者来在门，荒年自糊口。",
            "家贫无供给，客位但箕帚。俄顷羞颇珍，寂寥人散后。",
            "入怪鬓发空，吁嗟为之久。自陈翦髻鬟，鬻市充杯酒。",
            "上云天下乱，宜与英俊厚。向窃窥数公，经纶亦俱有。",
            "次问最少年，虬髯十八九。子等成大名，皆因此人手。",
            "下云风云合，龙虎一吟吼。愿展丈夫雄，得辞儿女丑。",
            "秦王时在坐，真气惊户牖。及乎贞观初，尚书践台斗。",
            "夫人常肩舆，上殿称万寿。六宫师柔顺，法则化妃后。",
            "至尊均嫂叔，盛事垂不朽。凤雏无凡毛，五色非尔曹。",
            "往者胡作逆，乾坤沸嗷嗷。吾客左冯翊，尔家同遁逃。",
            "争夺至徒步，块独委蓬蒿。逗留热尔肠，十里却呼号。",
            "自下所骑马，右持腰间刀。左牵紫游缰，飞走使我高。",
            "苟活到今日，寸心铭佩牢。乱离又聚散，宿昔恨滔滔。",
            "水花笑白首，春草随青袍。廷评近要津，节制收英髦。",
            "北驱汉阳传，南泛上泷舠。家声肯坠地，利器当秋毫。",
            "番禺亲贤领，筹运神功操。大夫出卢宋，宝贝休脂膏。",
            "洞主降接武，海胡舶千艘。我欲就丹砂，跋涉觉身劳。",
            "安能陷粪土，有志乘鲸鼇。或骖鸾腾天，聊作鹤鸣皋。"
        ],
        "notes": [
            ""
        ],
        "volume": "卷二百二十三",
        "no#": 15
    },
    {
        "title": "咏怀二首",
        "author": "杜甫",
        "biography": "",
        "paragraphs": [
            "人生贵是男，丈夫重天机。未达善一身，得志行所为。",
            "嗟余竟𫐘轲，将老逢艰危。胡雏逼神器，逆节同所归。",
            "河雒化为血，公侯草间啼。西京复陷没，翠盖蒙尘飞。",
            "万姓悲赤子，两宫弃紫微。倏忽向二纪，奸雄多是非。",
            "本朝再树立，未及贞观时。日给在军储，上官督有司。",
            "高贤迫形势，岂暇相扶持。疲苶苟怀策，栖屑无所施。",
            "先王实罪己，愁痛正为兹。岁月不我与，蹉跎病于斯。",
            "夜看丰城气，回首蛟龙池。齿发已自料，意深陈苦词。",
            "邦危坏法则，圣远益愁慕。飘飖桂水游，怅望苍梧暮。",
            "潜鱼不衔钩，走鹿无反顾。皦皦幽旷心，拳拳异平素。",
            "衣食相拘阂，朋知限流寓。风涛上春沙，千里侵江树。",
            "逆行少吉日，时节空复度。井灶任尘埃，舟航烦数具。",
            "牵缠加老病，琐细隘俗务。万古一死生，胡为足名数。",
            "多忧污桃源，拙计泥铜柱。未辞炎瘴毒，摆落跋涉惧。",
            "虎狼窥中原，焉得所历住。葛洪及许靖，避世常此路。",
            "贤愚诚等差，自爱各驰骛。羸瘠且如何，魄夺针灸屡。",
            "拥滞僮仆慵，稽留篙师怒。终当挂帆席，天意难告诉。",
            "南为祝融客，勉强亲杖屦。结托老人星，罗浮展衰步。"
        ],
        "notes": [
            ""
        ],
        "volume": "卷二百二十三",
        "no#": 16
    },
    {
        "title": "送顾八分文学适洪吉州",
        "author": "杜甫",
        "biography": "",
        "paragraphs": [
            "中郎石经后，八分盖憔悴。顾侯运炉锤，笔力破余地。",
            "昔在开元中，韩蔡同赑屭。玄宗妙其书，是以数子至。",
            "御劄早流传，揄扬非造次。三人并入直，恩泽各不二。",
            "顾于韩蔡内，辨眼工小字。分日示诸王，钩深法更秘。",
            "文学与我游，萧疏外声利。追随二十载，浩荡长安醉。",
            "高歌卿相宅，文翰飞省寺。视我扬马间，白首不相弃。",
            "骅骝入穷巷，必脱黄金辔。一论朋友难，迟暮敢失坠。",
            "古来事反复，相见横涕泗。向者玉珂人，谁是青云器。",
            "才尽伤形体，病渴污官位。故旧独依然，时危话颠踬。",
            "我甘多病老，子负忧世志。胡为困衣食，颜色少称遂。",
            "远作辛苦行，顺从众多意。舟楫无根蒂，蛟鼍好为祟。",
            "况兼水贼繁，特戒风飙驶。崩腾戎马际，往往杀长吏。",
            "子干东诸侯，劝勉防纵恣。邦以民为本，鱼饥费香饵。",
            "请哀疮痍深，告诉皇华使。使臣精所择，进德知历试。",
            "恻隐诛求情，固应贤愚异。列士恶苟得，俊杰思自致。",
            "赠子猛虎行，出郊载酸鼻。"
        ],
        "notes": [
            ""
        ],
        "volume": "卷二百二十三",
        "no#": 17
    },
    {
        "title": "上水遣怀",
        "author": "杜甫",
        "biography": "",
        "paragraphs": [
            "我衰太平时，身病戎马后。蹭蹬多拙为，安得不皓首。",
            "驱驰四海内，童稚日糊口。但遇新少年，少逢旧亲友。",
            "低颜下色地，故人知善诱。后生血气豪，举动见老丑。",
            "穷迫挫曩怀，常如中风走。一纪出西蜀，于今向南斗。",
            "孤舟乱春华，暮齿依蒲柳。冥冥九疑葬，圣者骨亦朽。",
            "蹉跎陶唐人，鞭挞日月久。中间屈贾辈，谗毁竟自取。",
            "郁没二悲魂，萧条犹在否。崷崒清湘石，逆行杂林薮。",
            "篙工密逞巧，气若酣杯酒。歌讴互激远，回斡明受授。",
            "善知应触类，各藉颖脱手。古来经济才，何事独罕有。",
            "苍苍众色晚，熊挂玄蛇吼。黄罴在树颠，正为群虎守。",
            "羸骸将何适，履险颜益厚。庶与达者论，吞声混瑕垢。"
        ],
        "notes": [
            ""
        ],
        "volume": "卷二百二十三",
        "no#": 18
    },
    {
        "title": "遣遇",
        "author": "杜甫",
        "biography": "",
        "paragraphs": [
            "磬折辞主人，开帆驾洪涛。春水满南国，朱崖云日高。",
            "舟子废寝食，飘风争所操。我行匪利涉，谢尔从者劳。",
            "石间采蕨女，鬻菜输官曹。丈夫死百役，暮返空村号。",
            "闻见事略同，刻剥及锥刀。贵人岂不仁，视汝如莠蒿。",
            "索钱多门户，丧乱纷嗷嗷。奈何黠吏徒，渔夺成逋逃。",
            "自喜遂生理，花时甘缊袍。"
        ],
        "notes": [
            ""
        ],
        "volume": "卷二百二十三",
        "no#": 19
    },
    {
        "title": "解忧",
        "author": "杜甫",
        "biography": "",
        "paragraphs": [
            "减米散同舟，路难思共济。向来云涛盘，众力亦不细。",
            "呀坑瞥眼过，飞橹本无蒂。得失瞬息间，致远宜恐泥。",
            "百虑视安危，分明曩贤计。兹理庶可广，拳拳期勿替。"
        ],
        "notes": [
            ""
        ],
        "volume": "卷二百二十三",
        "no#": 20
    },
    {
        "title": "宿凿石浦",
        "author": "杜甫",
        "biography": "",
        "paragraphs": [
            "早宿宾从劳，仲春江山丽。飘风过无时，舟楫敢不系。",
            "回塘澹暮色，日没众星嘒。缺月殊未生，青灯死分翳。",
            "穷途多俊异，乱世少恩惠。鄙夫亦放荡，草草频卒岁。",
            "斯文忧患余，圣哲垂彖系。"
        ],
        "notes": [
            ""
        ],
        "volume": "卷二百二十三",
        "no#": 21
    },
    {
        "title": "早行",
        "author": "杜甫",
        "biography": "",
        "paragraphs": [
            "歌哭俱在晓，行迈有期程。孤舟似昨日，闻见同一声。",
            "飞鸟数求食，潜鱼亦独惊。前王作网罟，设法害生成。",
            "碧藻非不茂，高帆终日征。干戈未揖让，崩迫开其情。"
        ],
        "notes": [
            ""
        ],
        "volume": "卷二百二十三",
        "no#": 22
    },
    {
        "title": "过津口",
        "author": "杜甫",
        "biography": "",
        "paragraphs": [
            "南岳自兹近，湘流东逝深。和风引桂楫，春日涨云岑。",
            "回首过津口，而多枫树林。白鱼困密网，黄鸟喧嘉音。",
            "物微限通塞，恻隐仁者心。瓮余不尽酒，膝有无声琴。",
            "圣贤两寂寞，眇眇独开襟。"
        ],
        "notes": [
            ""
        ],
        "volume": "卷二百二十三",
        "no#": 23
    },
    {
        "title": "次空灵岸",
        "author": "杜甫",
        "biography": "",
        "paragraphs": [
            "沄沄逆素浪，落落展清眺。幸有舟楫迟，得尽所历妙。",
            "空灵霞石峻，枫栝隐奔峭。青春犹无私，白日亦偏照。",
            "可使营吾居，终焉托长啸。毒瘴未足忧，兵戈满边徼。",
            "向者留遗恨，耻为达人诮。回帆觊赏延，佳处领其要。"
        ],
        "notes": [
            ""
        ],
        "volume": "卷二百二十三",
        "no#": 24
    },
    {
        "title": "宿花石戍",
        "author": "杜甫",
        "biography": "",
        "paragraphs": [
            "午辞空灵岑，夕得花石戍。岸疏开辟水，木杂今古树。",
            "地蒸南风盛，春热西日暮。四序本平分，气候何回互。",
            "茫茫天造间，理乱岂恒数。系舟盘藤轮，策杖古樵路。",
            "罢人不在村，野圃泉自注。柴扉虽芜没，农器尚牢固。",
            "山东残逆气，吴楚守王度。谁能扣君门，下令减征赋。"
        ],
        "notes": [
            ""
        ],
        "volume": "卷二百二十三",
        "no#": 25
    },
    {
        "title": "早发",
        "author": "杜甫",
        "biography": "",
        "paragraphs": [
            "有求常百虑，斯文亦吾病。以兹朋故多，穷老驱驰并。",
            "早行篙师怠，席挂风不正。昔人戒垂堂，今则奚奔命。",
            "涛翻黑蛟跃，日出黄雾映。烦促瘴岂侵，颓倚睡未醒。",
            "仆夫问盥栉，暮颜腼青镜。随意簪葛巾，仰惭林花盛。",
            "侧闻夜来寇，幸喜囊中净。艰危作远客，干请伤直性。",
            "薇蕨饿首阳，粟马资历聘。贱子欲适从，疑误此二柄。"
        ],
        "notes": [
            ""
        ],
        "volume": "卷二百二十三",
        "no#": 26
    },
    {
        "title": "次晚洲",
        "author": "杜甫",
        "biography": "",
        "paragraphs": [
            "参错云石稠，坡陀风涛壮。晚洲适知名，秀色固异状。",
            "棹经垂猿把，身在度鸟上。摆浪散帙妨，危沙折花当。",
            "羁离暂愉悦，羸老反惆怅。中原未解兵，吾得终疏放。"
        ],
        "notes": [
            ""
        ],
        "volume": "卷二百二十三",
        "no#": 27
    },
    {
        "title": "望岳",
        "author": "杜甫",
        "biography": "",
        "paragraphs": [
            "南岳配朱鸟，秩礼自百王。欻吸领地灵，鸿洞半炎方。",
            "邦家用祀典，在德非馨香。巡守何寂寥，有虞今则亡。",
            "洎吾隘世网，行迈越潇湘。渴日绝壁出，漾舟清光旁。",
            "祝融五峰尊，峰峰次低昂。紫盖独不朝，争长嶪相望。",
            "恭闻魏夫人，群仙夹翱翔。有时五峰气，散风如飞霜。",
            "牵迫限修途，未暇杖崇冈。归来觊命驾，沐浴休玉堂。",
            "三叹问府主，曷以赞我皇。牲璧忍衰俗，神其思降祥。"
        ],
        "notes": [
            ""
        ],
        "volume": "卷二百二十三",
        "no#": 28
    },
    {
        "title": "湘江宴饯裴二端公赴道州",
        "author": "杜甫",
        "biography": "",
        "paragraphs": [
            "白日照舟师，朱旗散广川。群公饯南伯，肃肃秩初筵。",
            "鄙人奉末眷，佩服自早年。义均骨肉地，怀抱罄所宣。",
            "盛名富事业，无取愧高贤。不以丧乱婴，保爱金石坚。",
            "计拙百僚下，气苏君子前。会合苦不久，哀乐本相缠。",
            "交游飒向尽，宿昔浩茫然。促觞激百虑，掩抑泪潺湲。",
            "热云集曛黑，缺月未生天。白团为我破，华烛蟠长烟。",
            "鸹鹖催明星，解袂从此旋。上请减兵甲，下请安井田。",
            "永念病渴老，附书远山巅。"
        ],
        "notes": [
            ""
        ],
        "volume": "卷二百二十三",
        "no#": 29
    },
    {
        "title": "清明",
        "author": "杜甫",
        "biography": "",
        "paragraphs": [
            "著处繁花务是日，长沙千人万人出。渡头翠柳艳明眉，",
            "马援征行在眼前，葛强亲近同心事。金镫下山红粉晚，",
            "弟侄虽存不得书，干戈未息苦离居。逢迎少壮非吾道，"
        ],
        "notes": [
            ""
        ],
        "volume": "卷二百二十三",
        "no#": 30
    },
    {
        "title": "风雨看舟前落花，戏为新句",
        "author": "杜甫",
        "biography": "",
        "paragraphs": [
            "江上人家桃树枝，春寒细雨出疏篱。影遭碧水潜勾引，",
            "赤憎轻薄遮入怀，珍重分明不来接。湿久飞迟半日高，"
        ],
        "notes": [
            ""
        ],
        "volume": "卷二百二十三",
        "no#": 31
    },
    {
        "title": "岳麓山道林二寺行",
        "author": "杜甫",
        "biography": "",
        "paragraphs": [
            "玉泉之南麓山殊，道林林壑争盘纡。寺门高开洞庭野，",
            "地灵步步雪山草，僧宝人人沧海珠。塔劫宫墙壮丽敌，",
            "方丈涉海费时节，悬圃寻河知有无。暮年且喜经行近，",
            "桃源人家易制度，橘洲田土仍膏腴。潭府邑中甚淳古，",
            "依止老宿亦未晚，富贵功名焉足图。久为野客寻幽惯，",
            "宋公放逐曾题壁，物色分留与老夫。"
        ],
        "notes": [
            ""
        ],
        "volume": "卷二百二十三",
        "no#": 32
    },
    {
        "title": "奉送魏六丈佑少府之交广",
        "author": "杜甫",
        "biography": "",
        "paragraphs": [
            "贤豪赞经纶，功成空名垂。子孙不振耀，历代皆有之。",
            "郑公四叶孙，长大常苦饥。众中见毛骨，犹是麒麟儿。",
            "磊落贞观事，致君朴直词。家声盖六合，行色何其微。",
            "遇我苍梧阴，忽惊会面稀。议论有余地，公侯来未迟。",
            "虚思黄金贵，自笑青云期。长卿久病渴，武帝元同时。",
            "季子黑貂敝，得无妻嫂欺。尚为诸侯客，独屈州县卑。",
            "南游炎海甸，浩荡从此辞。穷途仗神道，世乱轻土宜。",
            "解帆岁云暮，可与春风归。出入朱门家，华屋刻蛟螭。",
            "玉食亚王者，乐张游子悲。侍婢艳倾城，绡绮轻雾霏。",
            "掌中琥珀钟，行酒双逶迤。新欢继明烛，梁栋星辰飞。",
            "两情顾盼合，珠碧赠于斯。上贵见肝胆，下贵不相疑。",
            "心事披写间，气酣达所为。错挥铁如意，莫避珊瑚枝。",
            "始兼逸迈兴，终慎宾主仪。戎马暗天宇，呜呼生别离。"
        ],
        "notes": [
            ""
        ],
        "volume": "卷二百二十三",
        "no#": 33
    },
    {
        "title": "别张十三建封",
        "author": "杜甫",
        "biography": "",
        "paragraphs": [
            "尝读唐实录，国家草昧初。刘裴建首义，龙见尚踌躇。",
            "秦王拨乱姿，一剑总兵符。汾晋为丰沛，暴隋竟涤除。",
            "宗臣则庙食，后祀何疏芜。彭城英雄种，宜膺将相图。",
            "尔惟外曾孙，倜傥汗血驹。眼中万少年，用意尽崎岖。",
            "相逢长沙亭，乍问绪业余。乃吾故人子，童丱联居诸。",
            "挥手洒衰泪，仰看八尺躯。内外名家流，风神荡江湖。",
            "范云堪晚友，嵇绍自不孤。择材征南幕，湖落回鲸鱼。",
            "载感贾生恸，复闻乐毅书。主忧急盗贼，师老荒京都。",
            "旧丘岂税驾，大厦倾宜扶。君臣各有分，管葛本时须。",
            "虽当霰雪严，未觉栝柏枯。高义在云台，嘶鸣望天衢。",
            "羽人扫碧海，功业竟何如。"
        ],
        "notes": [
            ""
        ],
        "volume": "卷二百二十三",
        "no#": 34
    },
    {
        "title": "暮秋枉裴道州手劄，率尔遣兴，寄近呈苏涣侍御",
        "author": "杜甫",
        "biography": "",
        "paragraphs": [
            "久客多枉友朋书，素书一月凡一束。虚名但蒙寒温问，",
            "道州手劄适复至，纸长要自三过读。盈把那须沧海珠，",
            "使我昼立烦儿孙，令我夜坐费灯烛。忆子初尉永嘉去，",
            "圣朝尚飞战斗尘，济世宜引英俊人。黎元愁痛会苏息，",
            "郭钦上书见大计，刘毅答诏惊群臣。他日更仆语不浅，",
            "宴筵曾语苏季子，后来杰出云孙比。茅斋定王城郭门，",
            "无数将军西第成，早作丞相东山起。鸟雀苦肥秋粟菽，",
            "附书与裴因示苏，此生已愧须人扶。致君尧舜付公等，"
        ],
        "notes": [
            ""
        ],
        "volume": "卷二百二十三",
        "no#": 35
    },
    {
        "title": "奉赠李八丈判官",
        "author": "杜甫",
        "biography": "",
        "paragraphs": [
            "我丈时英特，宗枝神尧后。珊瑚市则无，𫘧骥人得有。",
            "早年见标格，秀气冲星斗。事业富清机，官曹正独守。",
            "顷来树嘉政，皆已传众口。艰难体贵安，冗长吾敢取。",
            "区区犹历试，炯炯更持久。讨论实解颐，操割纷应手。",
            "箧书积讽谏，宫阙限奔走。入幕未展材，秉钧孰为偶。",
            "所亲问淹泊，泛爱惜衰朽。垂白乱南翁，委身希北叟。",
            "真成穷辙鲋，或似丧家狗。秋枯洞庭石，风飒长沙柳。",
            "高兴激荆衡，知音为回首。"
        ],
        "notes": [
            ""
        ],
        "volume": "卷二百二十三",
        "no#": 36
    },
    {
        "title": "岁晏行",
        "author": "杜甫",
        "biography": "",
        "paragraphs": [
            "岁云暮矣多北风，潇湘洞庭白雪中。渔父天寒网罟冻，",
            "高马达官厌酒肉，此辈杼轴茅茨空。楚人重鱼不重鸟，",
            "往日用钱捉私铸，今许铅锡和青铜。刻泥为之最易得，"
        ],
        "notes": [
            ""
        ],
        "volume": "卷二百二十三",
        "no#": 37
    },
    {
        "title": "追酬故高蜀州人日见寄",
        "author": "杜甫",
        "biography": "",
        "paragraphs": [
            "自蒙蜀州人日作，不意清诗久零落。今晨散帙眼忽开，",
            "叹我凄凄求友篇，感时郁郁匡君略。锦里春光空烂熳，",
            "东西南北更谁论，白首扁舟病独存。遥拱北辰缠寇盗，",
            "鼓瑟至今悲帝子，曳裾何处觅王门。文章曹植波澜阔，"
        ],
        "notes": [
            ""
        ],
        "volume": "卷二百二十三",
        "no#": 38
    },
    {
        "title": "苏大侍御访江浦，赋八韵记异",
        "author": "杜甫",
        "biography": "",
        "paragraphs": [
            "庞公不浪出，苏氏今有之。再闻诵新作，突过黄初诗。",
            "乾坤几反复，扬马宜同时。今晨清镜中，胜食斋房芝。",
            "余发喜却变，白间生黑丝。昨夜舟火灭，湘娥帘外悲。",
            "百灵未敢散，风破寒江迟。"
        ],
        "notes": [
            ""
        ],
        "volume": "卷二百二十三",
        "no#": 39
    },
    {
        "title": "题衡山县文宣王庙新学堂，呈陆宰",
        "author": "杜甫",
        "biography": "",
        "paragraphs": [
            "旄头彗紫微，无复俎豆事。金甲相排荡，青衿一憔悴。",
            "呜呼已十年，儒服弊于地。征夫不遑息，学者沦素志。",
            "我行洞庭野，欻得文翁肆。侁侁胄子行，若舞风雩至。",
            "周室宜中兴，孔门未应弃。是以资雅才，涣然立新意。",
            "衡山虽小邑，首唱恢大义。因见县尹心，根源旧宫閟。",
            "讲堂非曩构，大屋加涂墍。下可容百人，墙隅亦深邃。",
            "何必三千徒，始压戎马气。林木在庭户，密干叠苍翠。",
            "有井朱夏时，辘轳冻阶戺。耳闻读书声，杀伐灾仿佛。",
            "故国延归望，衰颜减愁思。南纪改波澜，西河共风味。",
            "采诗倦跋涉，载笔尚可记。高歌激宇宙，凡百慎失坠。"
        ],
        "notes": [
            ""
        ],
        "volume": "卷二百二十三",
        "no#": 40
    },
    {
        "title": "入衡州",
        "author": "杜甫",
        "biography": "",
        "paragraphs": [
            "兵革自久远，兴衰看帝王。汉仪甚照耀，胡马何倡狂。",
            "老将一失律，清边生战场。君臣忍瑕垢，河岳空金汤。",
            "重镇如割据，轻权绝纪纲。军州体不一，宽猛性所将。",
            "嗟彼苦节士，素于圆凿方。寡妻从为郡，兀者安堵墙。",
            "凋弊惜邦本，哀矜存事常。旌麾非其任，府库实过防。",
            "恕己独在此，多忧增内伤。偏裨限酒肉，卒伍单衣裳。",
            "元恶迷是似，聚谋泄康庄。竟流帐下血，大降湖南殃。",
            "烈火发中夜，高烟焦上苍。至今分粟帛，杀气吹沅湘。",
            "福善理颠倒，明征天莽茫。销魂避飞镝，累足穿豺狼。",
            "隐忍枳棘刺，迁延胝趼疮。远归儿侍侧，犹乳女在旁。",
            "久客幸脱免，暮年惭激昂。萧条向水陆，汩没随鱼商。",
            "报主身已老，入朝病见妨。悠悠委薄俗，郁郁回刚肠。",
            "参错走洲渚，舂容转林篁。片帆左郴岸，通郭前衡阳。",
            "华表云鸟埤，名园花草香。旗亭壮邑屋，烽橹蟠城隍。",
            "中有古刺史，盛才冠岩廊。扶颠待柱石，独坐飞风霜。",
            "昨者间琼树，高谈随羽觞。无论再缱绻，已是安苍黄。",
            "剧孟七国畏，马卿四赋良。门阑苏生在，勇锐白起强。",
            "问罪富形势，凯歌悬否臧。氛埃期必扫，蚊蚋焉能当。",
            "橘井旧地宅，仙山引舟航。此行厌暑雨，厥土闻清凉。",
            "诸舅剖符近，开缄书劄光。频繁命屡及，磊落字百行。",
            "江总外家养，谢安乘兴长。下流匪珠玉，择木羞鸾皇。",
            "我师嵇叔夜，世贤张子房。柴荆寄乐土，鹏路观翱翔。"
        ],
        "notes": [
            ""
        ],
        "volume": "卷二百二十三",
        "no#": 41
    },
    {
        "title": "舟中苦热遣怀，奉呈阳中丞通简台省诸公",
        "author": "杜甫",
        "biography": "",
        "paragraphs": [
            "愧为湖外客，看此戎马乱。中夜混黎氓，脱身亦奔窜。",
            "平生方寸心，反掌帐下难。呜呼杀贤良，不叱白刃散。",
            "吾非丈夫特，没齿埋冰炭。耻以风病辞，胡然泊湘岸。",
            "入舟虽苦热，垢腻可溉灌。痛彼道边人，形骸改昏旦。",
            "中丞连帅职，封内权得按。身当问罪先，县实诸侯半。",
            "士卒既辑睦，启行促精悍。似闻上游兵，稍逼长沙馆。",
            "怜好彼克修，天机自明断。南图卷云水，北拱戴霄汉。",
            "美名光史臣，长策何壮观。驱驰数公子，咸愿同伐叛。",
            "声节哀有余，夫何激衰懦。偏裨表三上，卤莽同一贯。",
            "始谋谁其间，回首增愤惋。宗英李端公，守职甚昭焕。",
            "变通迫胁地，谋画焉得算。王室不肯微，凶徒略无惮。",
            "此流须卒斩，神器资强干。扣寂豁烦襟，皇天照嗟叹。"
        ],
        "notes": [
            ""
        ],
        "volume": "卷二百二十三",
        "no#": 42
    },
    {
        "title": "聂耒阳以仆阻水书致酒肉疗饥荒江诗得代怀兴尽本韵至县呈聂令陆路去方田驿四十里舟行一日时属江涨泊于方田",
        "author": "杜甫",
        "biography": "",
        "paragraphs": [
            "耒阳驰尺素，见访荒江眇。义士烈女家，风流吾贤绍。",
            "昨见狄相孙，许公人伦表。前期翰林后，屈迹县邑小。",
            "知我碍湍涛，半旬获浩溔。麾下杀元戎，湖边有飞旐。",
            "孤舟增郁郁，僻路殊悄悄。侧惊猿猱捷，仰羡鹳鹤矫。",
            "礼过宰肥羊，愁当置清醥。人非西喻蜀，兴在北坑赵。",
            "方行郴岸静，未话长沙扰。崔师乞已至，澧卒用矜少。",
            "问罪消息真，开颜憩亭沼。"
        ],
        "notes": [
            ""
        ],
        "volume": "卷二百二十三",
        "no#": 43
    }
]