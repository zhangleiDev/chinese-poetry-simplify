[
    {
        "title": "过司空曙村居",
        "author": "卢纶",
        "biography": "",
        "paragraphs": [
            "南北与山邻，蓬庵庇一身。繁霜疑有雪，枯草似无人。",
            "遂性在耕稼，所交唯贱贫。何言张掾傲，每重德璋亲。"
        ],
        "notes": [
            ""
        ],
        "volume": "卷二百七十九",
        "no#": 1
    },
    {
        "title": "题念济寺晕上人院",
        "author": "卢纶",
        "biography": "",
        "paragraphs": [
            "泉响竹潇潇，潜公居处遥。虚空闻偈夜，清净雨花朝。",
            "放鹤临山阁，降龙步石桥。世尘徒委积，劫火定焚烧。",
            "苔壁云难聚，风篁露易摇。浮生亦无著，况乃是芭蕉。"
        ],
        "notes": [
            ""
        ],
        "volume": "卷二百七十九",
        "no#": 2
    },
    {
        "title": "题杨虢县竹亭",
        "author": "卢纶",
        "biography": "",
        "paragraphs": [
            "夜宿密公室，话余将昼兴。绕阶三径雪，当户一池冰。",
            "家训资风化，心源隐政能。明朝复何见，莱草古沟塍。"
        ],
        "notes": [
            ""
        ],
        "volume": "卷二百七十九",
        "no#": 3
    },
    {
        "title": "过楼观李尊师",
        "author": "卢纶",
        "biography": "",
        "paragraphs": [
            "城阙望烟霞，常悲仙路赊。宁知樵子径，得到葛洪家。",
            "犬吠松间月，人行洞里花。留诗千岁鹤，送客五云车。",
            "访世山空在，观棋日未斜。不知尘俗士，谁解种胡麻。"
        ],
        "notes": [
            ""
        ],
        "volume": "卷二百七十九",
        "no#": 4
    },
    {
        "title": "雪谤后逢李叔度",
        "author": "卢纶",
        "biography": "",
        "paragraphs": [
            "相逢空握手，往事不堪思。见少情难尽，愁深语自迟。",
            "草生分路处，雨散出山时。强得宽离恨，唯当说后期。"
        ],
        "notes": [
            ""
        ],
        "volume": "卷二百七十九",
        "no#": 5
    },
    {
        "title": "春日过李侍御",
        "author": "卢纶",
        "biography": "",
        "paragraphs": [
            "高柳满春城，东园有鸟声。折花朝露滴，漱石野泉清。",
            "心许陶家醉，诗逢谢客呈。应怜末行吏，曾是鲁诸生。"
        ],
        "notes": [
            ""
        ],
        "volume": "卷二百七十九",
        "no#": 6
    },
    {
        "title": "出山逢耿𣲗",
        "author": "卢纶",
        "biography": "",
        "paragraphs": [
            "云雪离披山万里，别来曾住最高峰。",
            "暂到人间归不得，长安陌上又相逢。"
        ],
        "notes": [
            ""
        ],
        "volume": "卷二百七十九",
        "no#": 7
    },
    {
        "title": "题金吾郭将军石伏茅堂",
        "author": "卢纶",
        "biography": "",
        "paragraphs": [
            "云戟曙沉沉，轩墀清且深。家传成栋美，尧宠结茅心。",
            "玉佩多依石，油幢亦在林。炉香诸洞暖，殿影众山阴。",
            "草奏风生笔，筵开雪满琴。客从龙阙至，僧自虎溪寻。",
            "萧洒延清赏，风流会素襟。终朝息尘步，一醉间华簪。"
        ],
        "notes": [
            ""
        ],
        "volume": "卷二百七十九",
        "no#": 8
    },
    {
        "title": "题贾山人园林",
        "author": "卢纶",
        "biography": "",
        "paragraphs": [
            "竹影朦胧松影长，素琴清簟好风凉。连春诗会烟花满，",
            "长沙流谪君非远，莫遣英名负洛阳。"
        ],
        "notes": [
            ""
        ],
        "volume": "卷二百七十九",
        "no#": 9
    },
    {
        "title": "秋夜同畅当宿藏公院",
        "author": "卢纶",
        "biography": "",
        "paragraphs": [
            "礼足一垂泪，医王知病由。风萤方喜夜，露槿已伤秋。",
            "顾以儿童爱，每从仁者求。将祈竟何得，灭迹在缁流。"
        ],
        "notes": [
            ""
        ],
        "volume": "卷二百七十九",
        "no#": 10
    },
    {
        "title": "重同畅当奘公院闻琴",
        "author": "卢纶",
        "biography": "",
        "paragraphs": [
            "误以音声祈远公，请将徽轸付秋风。",
            "漾漾硖流吹不尽，月华如在白波中。"
        ],
        "notes": [
            ""
        ],
        "volume": "卷二百七十九",
        "no#": 11
    },
    {
        "title": "同耿𣲗宿陆澧旅舍",
        "author": "卢纶",
        "biography": "",
        "paragraphs": [
            "当轩云月开，清夜故人杯。拥褐觉霜下，抱琴闻雁来。",
            "迎风君顾步，临路我迟回。双鬓共如此，此欢非易陪。"
        ],
        "notes": [
            ""
        ],
        "volume": "卷二百七十九",
        "no#": 12
    },
    {
        "title": "题苗员外竹间亭",
        "author": "卢纶",
        "biography": "",
        "paragraphs": [
            "高甃绝行尘，开帘似有春。风倾竹上雪，山对酒边人。",
            "步暖先逢日，书空远见邻。还同内斋暇，登赏及诸姻。"
        ],
        "notes": [
            ""
        ],
        "volume": "卷二百七十九",
        "no#": 13
    },
    {
        "title": "奉陪侍中登白楼",
        "author": "卢纶",
        "biography": "",
        "paragraphs": [
            "高楼倚玉梯，朱槛与云齐。顾盼亲霄汉，谈谐息鼓鼙。",
            "洪河斜更直，野雨急仍低。今日陪尊俎，唯当醉似泥。"
        ],
        "notes": [
            ""
        ],
        "volume": "卷二百七十九",
        "no#": 14
    },
    {
        "title": "九日奉陪侍郎登白楼",
        "author": "卢纶",
        "biography": "",
        "paragraphs": [
            "碧霄孤鹤发清音，上宰因添望阙心。睥睨三层连步障，",
            "此日所从何所问，俨然冠剑拥成林。"
        ],
        "notes": [
            ""
        ],
        "volume": "卷二百七十九",
        "no#": 15
    },
    {
        "title": "春日喜雨奉和马侍中宴白楼",
        "author": "卢纶",
        "biography": "",
        "paragraphs": [
            "鹳鹤相呼绿野宽，鼎臣闲倚玉栏干。洪河拥沫流仍急，",
            "今朝醉舞共乡老，不觉倾欹獬豸冠。"
        ],
        "notes": [
            ""
        ],
        "volume": "卷二百七十九",
        "no#": 16
    },
    {
        "title": "奉陪侍中游石笋溪十二韵",
        "author": "卢纶",
        "biography": "",
        "paragraphs": [
            "朝日照灵山，山溪浩纷错。图书无旧记，鲧禹应新凿。",
            "双壁泻天河，一峰吐莲萼。潭心乱雪卷，岩腹繁珠落。",
            "彩蛤攒锦囊，芳萝袅花索。猿群曝阳岭，龙穴腥阴壑。",
            "静得渔者言，闲闻洞仙博。欹松倚朱幰，广石屯油幕。",
            "国泰事留侯，山春纵康乐。间关殊状鸟，烂熳无名药。",
            "欲验少君方，还吟大隐作。旌幢不可驻，古塞新沙漠。"
        ],
        "notes": [
            ""
        ],
        "volume": "卷二百七十九",
        "no#": 17
    },
    {
        "title": "九日奉陪侍中宴白楼",
        "author": "卢纶",
        "biography": "",
        "paragraphs": [
            "露白菊氛氲，西楼盛袭文。玉筵秋令节，金钺汉元勋。",
            "说剑风生座，抽琴鹤绕云。𫍲儒无以答，愿得备前军。"
        ],
        "notes": [
            ""
        ],
        "volume": "卷二百七十九",
        "no#": 18
    },
    {
        "title": "九日奉陪侍中宴后亭",
        "author": "卢纶",
        "biography": "",
        "paragraphs": [
            "玉壶倾菊酒，一顾得淹留。彩笔征枚叟，花筵舞莫愁。",
            "管弦能驻景，松桂不停秋。为谢蓬蒿辈，如何霜霰稠。"
        ],
        "notes": [
            ""
        ],
        "volume": "卷二百七十九",
        "no#": 19
    },
    {
        "title": "九日奉陪令公登白楼同咏菊",
        "author": "卢纶",
        "biography": "",
        "paragraphs": [
            "琼尊犹有菊，可以献留侯。愿比三花秀，非同百卉秋。",
            "金英分蕊细，玉露结房稠。黄雀知恩在，衔飞亦上楼。"
        ],
        "notes": [
            ""
        ],
        "volume": "卷二百七十九",
        "no#": 20
    },
    {
        "title": "奉陪浑侍中上巳日泛渭河",
        "author": "卢纶",
        "biography": "",
        "paragraphs": [
            "青舸锦帆开，浮天接上台。晚莺和玉笛，春浪动金罍。",
            "舟楫方朝海，鲸鲵自曝腮。应怜似萍者，空逐榜人回。"
        ],
        "notes": [
            ""
        ],
        "volume": "卷二百七十九",
        "no#": 21
    },
    {
        "title": "奉陪侍中春日过武安君庙",
        "author": "卢纶",
        "biography": "",
        "paragraphs": [
            "长裾间貔虎，遗庙盛攀登。白羽三千骑，红林一万层。",
            "元臣达幽契，祝史告明征。抚坐悲今古，瞻容感废兴。",
            "回风卷丛柏，骤雨湿诸陵。倏忽烟花霁，当营看月生。"
        ],
        "notes": [
            ""
        ],
        "volume": "卷二百七十九",
        "no#": 22
    },
    {
        "title": "过玉真公主影殿",
        "author": "卢纶",
        "biography": "",
        "paragraphs": [
            "夕照临窗起暗尘，青松绕殿不知春。",
            "君看白发诵经者，半是宫中歌舞人。"
        ],
        "notes": [
            ""
        ],
        "volume": "卷二百七十九",
        "no#": 23
    },
    {
        "title": "题嘉祥殿南溪印禅师壁画影堂",
        "author": "卢纶",
        "biography": "",
        "paragraphs": [
            "双屐参差锡杖斜，衲衣交膝对天花。",
            "瞻容悟问修持劫，似指前溪无数沙。"
        ],
        "notes": [
            ""
        ],
        "volume": "卷二百七十九",
        "no#": 24
    },
    {
        "title": "题伯夷庙",
        "author": "卢纶",
        "biography": "",
        "paragraphs": [
            "中条山下黄礓石，垒作夷齐庙里神。",
            "落叶满阶尘满座，不知浇酒为何人。"
        ],
        "notes": [
            ""
        ],
        "volume": "卷二百七十九",
        "no#": 25
    },
    {
        "title": "早春游樊川野居却寄李端校书兼呈崔峒补阙司空曙主簿耿𣲗拾遗",
        "author": "卢纶",
        "biography": "",
        "paragraphs": [
            "白水遍沟塍，青山对杜陵。晴明人望鹤，旷野鹿随僧。",
            "古柳连巢折，荒堤带草崩。阴桥全覆雪，瀑溜半垂冰。",
            "斗鼠摇松影，游龟落石层。韶光偏不待，衰败巧相仍。",
            "桂树曾争折，龙门几共登。琴师阮校尉，诗和柳吴兴。",
            "舐笔求书扇，张屏看画蝇。卜邻空遂约，问卦独无征。",
            "投足经危路，收才遇直绳。守农穷自固，行乐病何能。",
            "掩帙蓬蒿晚，临川景气澄。飒然成一叟，谁更慕鶱腾。"
        ],
        "notes": [
            ""
        ],
        "volume": "卷二百七十九",
        "no#": 26
    },
    {
        "title": "同钱郎中晚春过慈恩寺",
        "author": "卢纶",
        "biography": "",
        "paragraphs": [
            "不见僧中旧，仍逢雨后春。惜花将爱寺，俱是白头人。"
        ],
        "notes": [
            ""
        ],
        "volume": "卷二百七十九",
        "no#": 27
    },
    {
        "title": "曲江春望",
        "author": "卢纶",
        "biography": "",
        "paragraphs": [
            "菖蒲翻叶柳交枝，暗上莲舟鸟不知。",
            "更到无花最深处，玉楼金殿影参差。",
            "翠黛红妆画鹢中，共惊云色带微风。",
            "箫管曲长吹未尽，花南水北雨蒙蒙。",
            "泉声遍野入芳洲，拥沫吹花草上流。",
            "落日行人渐无路，巢乌乳燕满高楼。"
        ],
        "notes": [
            ""
        ],
        "volume": "卷二百七十九",
        "no#": 28
    },
    {
        "title": "春日陪李庶子遵善寺东院晓望",
        "author": "卢纶",
        "biography": "",
        "paragraphs": [
            "映竹水田分，当山起雁群。阳峰高对寺，阴井下通云。",
            "雪昼唯逢鹤，花时此见君。由来禅诵地，多有谢公文。"
        ],
        "notes": [
            ""
        ],
        "volume": "卷二百七十九",
        "no#": 29
    },
    {
        "title": "华清宫",
        "author": "卢纶",
        "biography": "",
        "paragraphs": [
            "汉家天子好经过，白日青山宫殿多。",
            "见说只今生草处，禁泉荒石已相和。",
            "水气朦胧满画梁，一回开殿满山香。",
            "宫娃几许经歌舞，白首翻令忆建章。"
        ],
        "notes": [
            ""
        ],
        "volume": "卷二百七十九",
        "no#": 30
    },
    {
        "title": "题兴善寺后池",
        "author": "卢纶",
        "biography": "",
        "paragraphs": [
            "隔窗栖白鹤，似与镜湖邻。月照何年树，花逢几遍人。",
            "岸莎青有路，苔径绿无尘。永愿容依止，僧中老此身。"
        ],
        "notes": [
            ""
        ],
        "volume": "卷二百七十九",
        "no#": 31
    },
    {
        "title": "陪中书李纾舍人夜泛东池",
        "author": "卢纶",
        "biography": "",
        "paragraphs": [
            "看月复听琴，移舟出树阴。夜村机杼急，秋水芰荷深。",
            "石静龟潜上，萍开果暗沈。何言奉杯酒，得见五湖心。"
        ],
        "notes": [
            ""
        ],
        "volume": "卷二百七十九",
        "no#": 32
    },
    {
        "title": "宴赵氏昆季书院因与会文并率尔投赠",
        "author": "卢纶",
        "biography": "",
        "paragraphs": [
            "诗礼挹余波，相欢在琢磨。琴尊方会集，珠玉忽骈罗。",
            "谢族风流盛，于门福庆多。花攒骐骥枥，锦绚凤凰窠。",
            "咏雪因饶妹，书经为爱鹅。仍闻广练被，更有远儒过。"
        ],
        "notes": [
            ""
        ],
        "volume": "卷二百七十九",
        "no#": 33
    },
    {
        "title": "题天华观",
        "author": "卢纶",
        "biography": "",
        "paragraphs": [
            "峰嶂徘徊霞景新，一潭寒水绝纤鳞。朱字灵书千万轴，",
            "眼见仙丹求不得，汉家簪绂在羸身。"
        ],
        "notes": [
            ""
        ],
        "volume": "卷二百七十九",
        "no#": 34
    },
    {
        "title": "宿石瓮寺",
        "author": "卢纶",
        "biography": "",
        "paragraphs": [
            "殿有寒灯草有萤，千林万壑寂无声。烟凝积水龙蛇蛰，",
            "回瞻相好因垂泪，苦海波涛何日平。"
        ],
        "notes": [
            ""
        ],
        "volume": "卷二百七十九",
        "no#": 35
    },
    {
        "title": "题悟真寺",
        "author": "卢纶",
        "biography": "",
        "paragraphs": [
            "万峰交掩一峰开，晓色常从天上来。",
            "似到西方诸佛国，莲花影里数楼台。"
        ],
        "notes": [
            ""
        ],
        "volume": "卷二百七十九",
        "no#": 36
    },
    {
        "title": "题云际寺上方",
        "author": "卢纶",
        "biography": "",
        "paragraphs": [
            "松高萝蔓轻，中有石床平。下界水长急，上方灯自明。",
            "空门不易启，初地本无程。回步忽山尽，万缘从此生。"
        ],
        "notes": [
            ""
        ],
        "volume": "卷二百七十九",
        "no#": 37
    },
    {
        "title": "九日同司直九叔崔侍御登宝鸡南楼",
        "author": "卢纶",
        "biography": "",
        "paragraphs": [
            "把菊叹将老，上楼悲未还。短长新白发，重叠旧青山。",
            "霜气清襟袖，琴声引醉颜。竹林唯七友，何幸亦登攀。"
        ],
        "notes": [
            ""
        ],
        "volume": "卷二百七十九",
        "no#": 38
    },
    {
        "title": "同王员外雨后登开元寺南楼因寄西岩警上人",
        "author": "卢纶",
        "biography": "",
        "paragraphs": [
            "过雨开楼看晚虹，白云相逐水相通。寒蝉噪暮野无日，",
            "何言暂别东林友，惆怅人间事不同。"
        ],
        "notes": [
            ""
        ],
        "volume": "卷二百七十九",
        "no#": 39
    },
    {
        "title": "同赵进马元阳春日登长春宫古城望河中因寄郑损仓曹",
        "author": "卢纶",
        "biography": "",
        "paragraphs": [
            "城头春霭晓蒙蒙，指望关桥满袖风。云骑闲嘶宫柳外，",
            "迹忝已成方恋赏，此时离恨与君同。"
        ],
        "notes": [
            ""
        ],
        "volume": "卷二百七十九",
        "no#": 40
    },
    {
        "title": "同崔峒补阙慈恩寺避暑",
        "author": "卢纶",
        "biography": "",
        "paragraphs": [
            "寺凉高树合，卧石绿阴中。伴鹤惭仙侣，依僧学老翁。",
            "鱼沉荷叶露，鸟散竹林风。始悟尘居者，应将火宅同。"
        ],
        "notes": [
            ""
        ],
        "volume": "卷二百七十九",
        "no#": 41
    },
    {
        "title": "春日登楼有怀",
        "author": "卢纶",
        "biography": "",
        "paragraphs": [
            "花正浓时人正愁，逢花却欲替花羞。",
            "年来笑伴皆归去，今日晴明独上楼。"
        ],
        "notes": [
            ""
        ],
        "volume": "卷二百七十九",
        "no#": 42
    },
    {
        "title": "长安春望",
        "author": "卢纶",
        "biography": "",
        "paragraphs": [
            "东风吹雨过青山，却望千门草色闲。家在梦中何日到，",
            "谁念为儒逢世难，独将衰鬓客秦关。"
        ],
        "notes": [
            ""
        ],
        "volume": "卷二百七十九",
        "no#": 43
    },
    {
        "title": "冬日登城楼有怀因赠程腾",
        "author": "卢纶",
        "biography": "",
        "paragraphs": [
            "生涯何事多羁束，赖此登临畅心目。郭南郭北无数山，",
            "风声肃肃雁飞绝，云色茫茫欲成雪。遥思海客天外归，",
            "谁知白首窗下人，不接朱门坐中客。贱亦不足叹，",
            "如今万乘方用武，国命天威借貔虎。穷达皆为身外名，"
        ],
        "notes": [
            ""
        ],
        "volume": "卷二百七十九",
        "no#": 44
    },
    {
        "title": "过仙游寺",
        "author": "卢纶",
        "biography": "",
        "paragraphs": [
            "上方下方雪中路，白云流水如闲步。",
            "数峰行尽犹未归，寂寞经声竹阴暮。"
        ],
        "notes": [
            ""
        ],
        "volume": "卷二百七十九",
        "no#": 45
    },
    {
        "title": "同路郎中韩侍御春日题野寺",
        "author": "卢纶",
        "biography": "",
        "paragraphs": [
            "寺前山远古陂宽，寺里人稀春草寒。",
            "何事最堪悲色相，折花将与老僧看。"
        ],
        "notes": [
            ""
        ],
        "volume": "卷二百七十九",
        "no#": 46
    },
    {
        "title": "奉和李益游栖岩寺",
        "author": "卢纶",
        "biography": "",
        "paragraphs": [
            "林香雨气新，山寺绿无尘。遂结云外赏，共游天上春。",
            "鹤鸣金阙丽，僧语竹房邻。待月水流急，惜花风起频。",
            "何方非坏境，此地有归人。回首空门路，皤然一幻身。"
        ],
        "notes": [
            ""
        ],
        "volume": "卷二百七十九",
        "no#": 47
    },
    {
        "title": "秋夜同畅当宿潭上西亭",
        "author": "卢纶",
        "biography": "",
        "paragraphs": [
            "圆月出山头，七贤林下游。梢梢寒叶坠，滟滟月波流。",
            "凫鹄共思晓，菰蒲相与秋。明当此中别，一为望汀洲。"
        ],
        "notes": [
            ""
        ],
        "volume": "卷二百七十九",
        "no#": 48
    },
    {
        "title": "山中一绝",
        "author": "卢纶",
        "biography": "",
        "paragraphs": [
            "饥食松花渴饮泉，偶从山后到山前。",
            "阳坡软草厚如织，因与鹿麛相伴眠。"
        ],
        "notes": [
            ""
        ],
        "volume": "卷二百七十九",
        "no#": 49
    },
    {
        "title": "与畅当夜泛秋潭",
        "author": "卢纶",
        "biography": "",
        "paragraphs": [
            "萤火飏莲丛，水凉多夜风。离人将落叶，俱在一船中。"
        ],
        "notes": [
            ""
        ],
        "volume": "卷二百七十九",
        "no#": 50
    },
    {
        "title": "秋夜宴集陈翃郎中圃亭美校书郎张正元归乡",
        "author": "卢纶",
        "biography": "",
        "paragraphs": [
            "泉清兰菊稠，红果落城沟。保庆台榭古，感时琴瑟秋。",
            "硕儒欢颇至，名士礼能周。为谢邑中少，无惊池上鸥。"
        ],
        "notes": [
            ""
        ],
        "volume": "卷二百七十九",
        "no#": 51
    },
    {
        "title": "春游东潭",
        "author": "卢纶",
        "biography": "",
        "paragraphs": [
            "移舟试望家，漾漾似天涯。日暮满潭雪，白鸥和柳花。"
        ],
        "notes": [
            ""
        ],
        "volume": "卷二百七十九",
        "no#": 52
    },
    {
        "title": "同薛存诚登栖岩寺",
        "author": "卢纶",
        "biography": "",
        "paragraphs": [
            "衰蹇步难前，上山如上天。尘泥来自晚，猿鹤到何先。",
            "万壑应孤磬，百花通一泉。苍苍此明月，下界正沈眠。"
        ],
        "notes": [
            ""
        ],
        "volume": "卷二百七十九",
        "no#": 53
    },
    {
        "title": "河中府崇福寺看花",
        "author": "卢纶",
        "biography": "",
        "paragraphs": [
            "闻道山花如火红，平明登寺已经风。",
            "老僧无见亦无说，应与看人心不同。"
        ],
        "notes": [
            ""
        ],
        "volume": "卷二百七十九",
        "no#": 54
    },
    {
        "title": "冬日宴郭监林亭",
        "author": "卢纶",
        "biography": "",
        "paragraphs": [
            "玉勒聚如云，森森鸾鹤群。据梧花罽接，沃盥石泉分。",
            "华味惭初识，新声喜尽闻。此山招老贱，敢不谢夫君。"
        ],
        "notes": [
            ""
        ],
        "volume": "卷二百七十九",
        "no#": 55
    },
    {
        "title": "奉和李舍人昆季咏玫瑰花寄赠徐侍郎",
        "author": "卢纶",
        "biography": "",
        "paragraphs": [
            "独鹤寄烟霜，双鸾思晚芳。旧阴依谢宅，新艳出萧墙。",
            "蝶散摇轻露，莺衔入夕阳。雨朝胜濯锦，风夜剧焚香。",
            "断日千层艳，孤霞一片光。密来惊叶少，动处觉枝长。",
            "布影期高赏，留春为远方。尝闻赠琼玖，叨和愧升堂。"
        ],
        "notes": [
            ""
        ],
        "volume": "卷二百七十九",
        "no#": 56
    },
    {
        "title": "同耿𣲗、司空曙二拾遗题韦员外东斋花树",
        "author": "卢纶",
        "biography": "",
        "paragraphs": [
            "绿砌红花树，狂风独未吹。光中疑有焰，密处似无枝。",
            "鸟动香轻发，人愁影屡移。今朝数片落，为报汉郎知。"
        ],
        "notes": [
            ""
        ],
        "volume": "卷二百七十九",
        "no#": 57
    },
    {
        "title": "观袁修侍郎涨新池",
        "author": "卢纶",
        "biography": "",
        "paragraphs": [
            "引水香山近，穿云复绕林。才闻篱外响，已觉石边深。",
            "满处侵苔色，澄来见柳阴。微风月明夜，知有五湖心。"
        ],
        "notes": [
            ""
        ],
        "volume": "卷二百七十九",
        "no#": 58
    },
    {
        "title": "和徐法曹赠崔洛阳斑竹杖以诗见答",
        "author": "卢纶",
        "biography": "",
        "paragraphs": [
            "玉干一寻余，苔花锦不如。劲堪和醉倚，轻好向空书。",
            "采拂稽山曲，因依释氏居。方辰将独步，岂与此君疏。"
        ],
        "notes": [
            ""
        ],
        "volume": "卷二百七十九",
        "no#": 59
    },
    {
        "title": "早秋望华清宫中树因以成咏",
        "author": "卢纶",
        "biography": "",
        "paragraphs": [
            "可怜云木丛，满禁碧蒙蒙。色润灵泉近，阴清辇路通。",
            "玉坛标八桂，金井识双桐。交映凝寒露，相和起夜风。",
            "数枝磐石上，几叶落云中。燕拂宜秋霁，蝉鸣觉昼空。",
            "翠屏更隐见，珠缀共玲珑。雷雨生成早，樵苏禁令雄。",
            "野藤高助绿，仙果迥呈红。惆怅缭垣暮，兹山闻暗蛩。"
        ],
        "notes": [
            ""
        ],
        "volume": "卷二百七十九",
        "no#": 60
    },
    {
        "title": "小鱼咏寄泾州杨侍郎",
        "author": "卢纶",
        "biography": "",
        "paragraphs": [
            "莲花影里暂相离，才出浮萍值罟师。",
            "上得龙门还失浪，九江何处是归期。"
        ],
        "notes": [
            ""
        ],
        "volume": "卷二百七十九",
        "no#": 61
    },
    {
        "title": "贼中与严越卿曲江看花",
        "author": "卢纶",
        "biography": "",
        "paragraphs": [
            "红枝欲折紫枝殷，隔水连宫不用攀。",
            "会待长风吹落尽，始能开眼向青山。"
        ],
        "notes": [
            ""
        ],
        "volume": "卷二百七十九",
        "no#": 62
    },
    {
        "title": "同畅当咏蒲团",
        "author": "卢纶",
        "biography": "",
        "paragraphs": [
            "团团锦花结，乃是前溪蒲。拥坐称儒褐，倚眠宜病夫。",
            "唯当学禅寂，终老与之俱。"
        ],
        "notes": [
            ""
        ],
        "volume": "卷二百七十九",
        "no#": 63
    },
    {
        "title": "焦篱店醉题",
        "author": "卢纶",
        "biography": "",
        "paragraphs": [
            "洛下渠头百卉新，满筵歌笑独伤春。",
            "何须更弄邵翁伯，即我此身如此人。"
        ],
        "notes": [
            ""
        ],
        "volume": "卷二百七十九",
        "no#": 64
    },
    {
        "title": "陈翃中丞东斋赋白玉簪",
        "author": "卢纶",
        "biography": "",
        "paragraphs": [
            "美矣新成太华峰，翠莲枝折叶重重。松阴满涧闲飞鹤，",
            "因声远报浮丘子，不奏登封时不容。"
        ],
        "notes": [
            ""
        ],
        "volume": "卷二百七十九",
        "no#": 65
    },
    {
        "title": "新茶咏寄上西川相公二十三舅大夫二十舅",
        "author": "卢纶",
        "biography": "",
        "paragraphs": [
            "三献蓬莱始一尝，日调金鼎阅芳香。",
            "贮之玉合才半饼，寄与阿连题数行。"
        ],
        "notes": [
            ""
        ],
        "volume": "卷二百七十九",
        "no#": 66
    },
    {
        "title": "泊扬子江岸",
        "author": "卢纶",
        "biography": "",
        "paragraphs": [
            "山映南徐暮，千帆入古津。鱼惊出浦火，月照渡江人。",
            "清镜催双鬓，沧波寄一身。空怜莎草色，长接故园春。"
        ],
        "notes": [
            ""
        ],
        "volume": "卷二百七十九",
        "no#": 67
    },
    {
        "title": "晚次鄂州",
        "author": "卢纶",
        "biography": "",
        "paragraphs": [
            "云开远见汉阳城，犹是孤帆一日程。估客昼眠知浪静，",
            "旧业已随征战尽，更堪江上鼓鼙声。"
        ],
        "notes": [
            ""
        ],
        "volume": "卷二百七十九",
        "no#": 68
    },
    {
        "title": "夜投丰德寺谒海上人",
        "author": "卢纶",
        "biography": "",
        "paragraphs": [
            "半夜中峰有磬声，偶逢樵者问山名。上方月晓闻僧语，",
            "愿得远公知姓字，焚香洗钵过浮生。"
        ],
        "notes": [
            ""
        ],
        "volume": "卷二百七十九",
        "no#": 69
    },
    {
        "title": "江行次武昌县",
        "author": "卢纶",
        "biography": "",
        "paragraphs": [
            "家寄五湖间，扁舟往复还。年年生白发，处处上青山。",
            "去国空知远，安身竟不闲。更悲江畔柳，长是北人攀。"
        ],
        "notes": [
            ""
        ],
        "volume": "卷二百七十九",
        "no#": 70
    },
    {
        "title": "夜泊金陵",
        "author": "卢纶",
        "biography": "",
        "paragraphs": [
            "圆月出高城，苍苍照水营。江中正吹笛，楼上又无更。",
            "洛下仍传箭，关西欲进兵。谁知五湖外，诸将但争名。"
        ],
        "notes": [
            ""
        ],
        "volume": "卷二百七十九",
        "no#": 71
    },
    {
        "title": "渡浙江",
        "author": "卢纶",
        "biography": "",
        "paragraphs": [
            "前船后船未相及，五两头平北风急。",
            "飞沙卷地日色昏，一半征帆浪花湿。"
        ],
        "notes": [
            ""
        ],
        "volume": "卷二百七十九",
        "no#": 72
    }
]