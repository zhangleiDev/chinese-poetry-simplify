[
    {
        "title": "题楚昭王庙",
        "author": "韩愈",
        "biography": "",
        "paragraphs": [
            "丘坟满目衣冠尽，城阙连云草树荒。",
            "犹有国人怀旧德，一间茅屋祭昭王。"
        ],
        "notes": [
            ""
        ],
        "volume": "卷三百四十三",
        "no#": 1
    },
    {
        "title": "宿龙宫滩",
        "author": "韩愈",
        "biography": "",
        "paragraphs": [
            "浩浩复汤汤，滩声抑更扬。奔流疑激电，惊浪似浮霜。",
            "梦觉灯生晕，宵残雨送凉。如何连晓语，一半是思乡。"
        ],
        "notes": [
            ""
        ],
        "volume": "卷三百四十三",
        "no#": 2
    },
    {
        "title": "叉鱼招张功曹",
        "author": "韩愈",
        "biography": "",
        "paragraphs": [
            "叉鱼春岸阔，此兴在中宵。大炬然如昼，长船缚似桥。",
            "深窥沙可数，静搒水无摇。刃下那能脱，波间或自跳。",
            "中鳞怜锦碎，当目讶珠销。迷火逃翻近，惊人去暂遥。",
            "竞多心转细，得隽语时嚣。潭罄知存寡，舷平觉获饶。",
            "交头疑凑饵，骈首类同条。濡沫情虽密，登门事已辽。",
            "盈车欺故事，饲犬验今朝。血浪凝犹沸，腥风远更飘。",
            "盖江烟幂幂，拂棹影寥寥。獭去愁无食，龙移惧见烧。",
            "如棠名既误，钓渭日徒消。文客惊先赋，篙工喜尽谣。",
            "脍成思我友，观乐忆吾僚。自可捐忧累，何须强问鸮。"
        ],
        "notes": [
            ""
        ],
        "volume": "卷三百四十三",
        "no#": 3
    },
    {
        "title": "李员外寄纸笔",
        "author": "韩愈",
        "biography": "",
        "paragraphs": [
            "题是临池后，分从起草余。兔尖针莫并，茧净雪难如。",
            "莫怪殷勤谢，虞卿正著书。"
        ],
        "notes": [
            ""
        ],
        "volume": "卷三百四十三",
        "no#": 4
    },
    {
        "title": "次同冠峡",
        "author": "韩愈",
        "biography": "",
        "paragraphs": [
            "今日是何朝，天晴物色饶。落英千尺堕，游丝百丈飘。",
            "泄乳交岩脉，悬流揭浪标。无心思岭北，猿鸟莫相撩。"
        ],
        "notes": [
            ""
        ],
        "volume": "卷三百四十三",
        "no#": 5
    },
    {
        "title": "答张十一功曹",
        "author": "韩愈",
        "biography": "",
        "paragraphs": [
            "山净江空水见沙，哀猿啼处两三家。筼筜竞长纤纤笋，",
            "吟君诗罢看双鬓，斗觉霜毛一半加。"
        ],
        "notes": [
            ""
        ],
        "volume": "卷三百四十三",
        "no#": 6
    },
    {
        "title": "郴州祈雨",
        "author": "韩愈",
        "biography": "",
        "paragraphs": [
            "乞雨女郎魂，炰羞洁且繁。庙开鼯鼠叫，神降越巫言。",
            "旱气期销荡，阴官想骏奔。行看五马入，萧飒已随轩。"
        ],
        "notes": [
            ""
        ],
        "volume": "卷三百四十三",
        "no#": 7
    },
    {
        "title": "湘中酬张十一功曹",
        "author": "韩愈",
        "biography": "",
        "paragraphs": [
            "休垂绝徼千行泪，共泛清湘一叶舟。",
            "今日岭猿兼越鸟，可怜同听不知愁。"
        ],
        "notes": [
            ""
        ],
        "volume": "卷三百四十三",
        "no#": 8
    },
    {
        "title": "郴口又赠二首",
        "author": "韩愈",
        "biography": "",
        "paragraphs": [
            "山作剑攒江写镜，扁舟斗转疾于飞。",
            "回头笑向张公子，终日思归此日归。",
            "雪飐霜翻看不分，雷惊电激语难闻。",
            "沿涯宛转到深处，何限青天无片云。"
        ],
        "notes": [
            ""
        ],
        "volume": "卷三百四十三",
        "no#": 9
    },
    {
        "title": "题木居士二首",
        "author": "韩愈",
        "biography": "",
        "paragraphs": [
            "火透波穿不计春，根如头面干如身。",
            "偶然题作木居士，便有无穷求福人。",
            "为神讵比沟中断，遇赏还同爨下余。",
            "朽蠹不胜刀锯力，匠人虽巧欲何如。"
        ],
        "notes": [
            ""
        ],
        "volume": "卷三百四十三",
        "no#": 10
    },
    {
        "title": "晚泊江口",
        "author": "韩愈",
        "biography": "",
        "paragraphs": [
            "郡城朝解缆，江岸暮依村。二女竹上泪，孤臣水底魂。",
            "双双归蛰燕，一一叫群猿。回首那闻语，空看别袖翻。"
        ],
        "notes": [
            ""
        ],
        "volume": "卷三百四十三",
        "no#": 11
    },
    {
        "title": "湘中",
        "author": "韩愈",
        "biography": "",
        "paragraphs": [
            "猿愁鱼踊水翻波，自古流传是汨罗。",
            "苹藻满盘无处奠，空闻渔父扣舷歌。"
        ],
        "notes": [
            ""
        ],
        "volume": "卷三百四十三",
        "no#": 12
    },
    {
        "title": "别盈上人",
        "author": "韩愈",
        "biography": "",
        "paragraphs": [
            "山僧爱山出无期，俗士牵俗来何时。",
            "祝融峰下一回首，即是此生长别离。"
        ],
        "notes": [
            ""
        ],
        "volume": "卷三百四十三",
        "no#": 13
    },
    {
        "title": "喜雪献裴尚书",
        "author": "韩愈",
        "biography": "",
        "paragraphs": [
            "宿云寒不卷，春雪堕如簁。骋巧先投隙，潜光半入池。",
            "喜深将策试，惊密仰簷窥。自下何曾污，增高未觉危。",
            "比心明可烛，拂面爱还吹。妒舞时飘袖，欺梅并压枝。",
            "地空迷界限，砌满接高卑。浩荡乾坤合，霏微物象移。",
            "为祥矜大熟，布泽荷平施。已分年华晚，犹怜曙色随。",
            "气严当酒换，洒急听窗知。照曜临初日，玲珑滴晚澌。",
            "聚庭看岳耸，扫路见云披。阵势鱼丽远，书文鸟篆奇。",
            "纵欢罗艳黠，列贺拥熊螭。履敝行偏冷，门扃卧更羸。",
            "悲嘶闻病马，浪走信娇儿。灶静愁烟绝，丝繁念鬓衰。",
            "拟盐吟旧句，授简慕前规。捧赠同燕石，多惭失所宜。"
        ],
        "notes": [
            ""
        ],
        "volume": "卷三百四十三",
        "no#": 14
    },
    {
        "title": "春雪",
        "author": "韩愈",
        "biography": "",
        "paragraphs": [
            "看雪乘清旦，无人坐独谣。拂花轻尚起，落地暖初销。",
            "已讶陵歌扇，还来伴舞腰。洒篁留密节，著柳送长条。",
            "入镜鸾窥沼，行天马度桥。遍阶怜可掬，满树戏成摇。",
            "江浪迎涛日，风毛纵猎朝。弄闲时细转，争急忽惊飘。",
            "城险疑悬布，砧寒未捣绡。莫愁阴景促，夜色自相饶。"
        ],
        "notes": [
            ""
        ],
        "volume": "卷三百四十三",
        "no#": 15
    },
    {
        "title": "闻梨花发赠刘师命",
        "author": "韩愈",
        "biography": "",
        "paragraphs": [
            "桃溪惆怅不能过，红艳纷纷落地多。",
            "闻道郭西千树雪，欲将君去醉如何。"
        ],
        "notes": [
            ""
        ],
        "volume": "卷三百四十三",
        "no#": 16
    },
    {
        "title": "春雪间早梅",
        "author": "韩愈",
        "biography": "",
        "paragraphs": [
            "梅将雪共春，彩艳不相因。逐吹能争密，排枝巧妒新。",
            "谁令香满座，独使净无尘。芳意饶呈瑞，寒光助照人。",
            "玲珑开已遍，点缀坐来频。那是俱疑似，须知两逼真。",
            "荧煌初乱眼，浩荡忽迷神。未许琼华比，从将玉树亲。",
            "先期迎献岁，更伴占兹晨。愿得长辉映，轻微敢自珍。"
        ],
        "notes": [
            ""
        ],
        "volume": "卷三百四十三",
        "no#": 17
    },
    {
        "title": "早春雪中闻莺",
        "author": "韩愈",
        "biography": "",
        "paragraphs": [
            "朝莺雪里新，雪树眼前春。带涩先迎气，侵寒已报人。",
            "共矜初听早，谁贵后闻频。暂啭那成曲，孤鸣岂及辰。",
            "风霜徒自保，桃李讵相亲。寄谢幽栖友，辛勤不为身。"
        ],
        "notes": [
            ""
        ],
        "volume": "卷三百四十三",
        "no#": 18
    },
    {
        "title": "梨花下赠刘师命",
        "author": "韩愈",
        "biography": "",
        "paragraphs": [
            "洛阳城外清明节，百花寥落梨花发。",
            "今日相逢瘴海头，共惊烂漫开正月。"
        ],
        "notes": [
            ""
        ],
        "volume": "卷三百四十三",
        "no#": 19
    },
    {
        "title": "和归工部送僧约",
        "author": "韩愈",
        "biography": "",
        "paragraphs": [
            "早知皆是自拘囚，不学因循到白头。",
            "汝既出家还扰扰，何人更得死前休。"
        ],
        "notes": [
            ""
        ],
        "volume": "卷三百四十三",
        "no#": 20
    },
    {
        "title": "入关咏马",
        "author": "韩愈",
        "biography": "",
        "paragraphs": [
            "岁老岂能充上驷，力微当自慎前程。",
            "不知何故翻骧首，牵过关门妄一鸣。"
        ],
        "notes": [
            ""
        ],
        "volume": "卷三百四十三",
        "no#": 21
    },
    {
        "title": "木芙蓉",
        "author": "韩愈",
        "biography": "",
        "paragraphs": [
            "新开寒露丛，远比水间红。艳色宁相妒，嘉名偶自同。",
            "采江官渡晚，搴木古祠空。愿得勤来看，无令便逐风。"
        ],
        "notes": [
            ""
        ],
        "volume": "卷三百四十三",
        "no#": 22
    },
    {
        "title": "题张十一旅舍三咏：榴花",
        "author": "韩愈",
        "biography": "",
        "paragraphs": [
            "五月榴花照眼明，枝间时见子初成。",
            "可怜此地无车马，颠倒青苔落绛英。"
        ],
        "notes": [
            ""
        ],
        "volume": "卷三百四十三",
        "no#": 23
    },
    {
        "title": "题张十一旅舍三咏：井",
        "author": "韩愈",
        "biography": "",
        "paragraphs": [
            "贾谊宅中今始见，葛洪山下昔曾窥。",
            "寒泉百尺空看影，正是行人渴死时。"
        ],
        "notes": [
            ""
        ],
        "volume": "卷三百四十三",
        "no#": 24
    },
    {
        "title": "题张十一旅舍三咏：蒲萄",
        "author": "韩愈",
        "biography": "",
        "paragraphs": [
            "新茎未遍半犹枯，高架支离倒复扶。",
            "若欲满盘堆马乳，莫辞添竹引龙须。"
        ],
        "notes": [
            ""
        ],
        "volume": "卷三百四十三",
        "no#": 25
    },
    {
        "title": "峡石西泉",
        "author": "韩愈",
        "biography": "",
        "paragraphs": [
            "居然鳞介不能容，石眼环环水一钟。",
            "闻说旱时求得雨，只疑科斗是蛟龙。"
        ],
        "notes": [
            ""
        ],
        "volume": "卷三百四十三",
        "no#": 26
    },
    {
        "title": "梁国惠康公主挽歌二首",
        "author": "韩愈",
        "biography": "",
        "paragraphs": [
            "定谥芳声远，移封大国新。巽宫尊长女，台室属良人。",
            "河汉重泉夜，梧桐半树春。龙輀非厌翟，还辗禁城尘。",
            "秦地吹箫女，湘波鼓瑟妃。佩兰初应梦，奔月竟沦辉。",
            "夫族迎魂去，宫官会葬归。从今沁园草，无复更芳菲。"
        ],
        "notes": [
            ""
        ],
        "volume": "卷三百四十三",
        "no#": 27
    },
    {
        "title": "和崔舍人咏月二十韵",
        "author": "韩愈",
        "biography": "",
        "paragraphs": [
            "三秋端正月，今夜出东溟。对日犹分势，腾天渐吐灵。",
            "未高烝远气，半上霁孤形。赫奕当躔次，虚徐度杳冥。",
            "长河晴散雾，列宿曙分萤。浩荡英华溢，萧疏物象泠。",
            "池边临倒照，簷际送横经。花树参差见，皋禽断续聆。",
            "牖光窥寂寞，砧影伴娉婷。幽坐看侵户，闲吟爱满庭。",
            "辉斜通壁练，彩碎射沙星。清洁云间路，空凉水上亭。",
            "净堪分顾兔，细得数飘萍。山翠相凝绿，林烟共幂青。",
            "过隅惊桂侧，当午觉轮停。属思摛霞锦，追欢罄缥瓶。",
            "郡楼何处望，陇笛此时听。右掖连台座，重门限禁扃。",
            "风台观滉漾，冰砌步青荧。独有虞庠客，无由拾落蓂。"
        ],
        "notes": [
            ""
        ],
        "volume": "卷三百四十三",
        "no#": 28
    },
    {
        "title": "咏雪赠张籍",
        "author": "韩愈",
        "biography": "",
        "paragraphs": [
            "只见纵横落，宁知远近来。飘飖还自弄，历乱竟谁催。",
            "座暖销那怪，池清失可猜。坳中初盖底，垤处遂成堆。",
            "慢有先居后，轻多去却回。度前铺瓦陇，发本积墙隈。",
            "穿细时双透，乘危忽半摧。舞深逢坎井，集早值层台。",
            "砧练终宜捣，阶纨未暇裁。城寒装睥睨，树冻裹莓苔。",
            "片片匀如剪，纷纷碎若挼。定非燖鹄鹭，真是屑琼瑰。",
            "纬繣观朝萼，冥茫瞩晚埃。当窗恒凛凛，出户即皑皑。",
            "压野荣芝菌，倾都委货财。娥嬉华荡漾，胥怒浪崔嵬。",
            "碛迥疑浮地，云平想辗雷。随车翻缟带，逐马散银杯。",
            "万屋漫汗合，千株照曜开。松篁遭挫抑，粪壤获饶培。",
            "隔绝门庭遽，挤排陛级才。岂堪裨岳镇，强欲效盐梅。",
            "隐匿瑕疵尽，包罗委琐该。误鸡宵呃喔，惊雀暗裴回。",
            "浩浩过三暮，悠悠匝九垓。鲸鲵陆死骨，玉石火炎灰。",
            "厚虑填溟壑，高愁cN斗魁。日轮埋欲侧，坤轴压将颓。",
            "岸类长蛇搅，陵犹巨象豗。水官夸杰黠，木气怯胚胎。",
            "著地无由卷，连天不易推。龙鱼冷蛰苦，虎豹饿号哀。",
            "巧借奢华便，专绳困约灾。威贪陵布被，光肯离金罍。",
            "赏玩捐他事，歌谣放我才。狂教诗硉矹，兴与酒陪鳃。",
            "惟子能谙耳，诸人得语哉。助留风作党，劝坐火为媒。",
            "雕刻文刀利，搜求智网恢。莫烦相属和，传示及提孩。"
        ],
        "notes": [
            ""
        ],
        "volume": "卷三百四十三",
        "no#": 29
    },
    {
        "title": "酬王二十舍人雪中见寄",
        "author": "韩愈",
        "biography": "",
        "paragraphs": [
            "三日柴门拥不开，阶平庭满白皑皑。",
            "今朝蹋作琼瑶迹，为有诗从凤沼来。"
        ],
        "notes": [
            ""
        ],
        "volume": "卷三百四十三",
        "no#": 30
    },
    {
        "title": "送侯喜",
        "author": "韩愈",
        "biography": "",
        "paragraphs": [
            "已作龙钟后时者，懒于街里蹋尘埃。",
            "如今便别长官去，直到新年衙日来。"
        ],
        "notes": [
            ""
        ],
        "volume": "卷三百四十三",
        "no#": 31
    },
    {
        "title": "学诸进士作精卫衔石填海",
        "author": "韩愈",
        "biography": "",
        "paragraphs": [
            "鸟有偿冤者，终年抱寸诚。口衔山石细，心望海波平。",
            "渺渺功难见，区区命已轻。人皆讥造次，我独赏专精。",
            "岂计休无日，惟应尽此生。何惭刺客传，不著报雠名。"
        ],
        "notes": [
            ""
        ],
        "volume": "卷三百四十三",
        "no#": 32
    },
    {
        "title": "奉酬振武胡十二丈大夫",
        "author": "韩愈",
        "biography": "",
        "paragraphs": [
            "倾朝共羡宠光频，半岁迁腾作虎臣。戎旆暂停辞社树，",
            "自笑平生夸胆气，不离文字鬓毛新。"
        ],
        "notes": [
            ""
        ],
        "volume": "卷三百四十三",
        "no#": 33
    },
    {
        "title": "奉和库部卢四兄曹长元日朝回",
        "author": "韩愈",
        "biography": "",
        "paragraphs": [
            "天仗宵严建羽旄，春云送色晓鸡号。金炉香动螭头暗，",
            "太平时节难身遇，郎署何须叹二毛。"
        ],
        "notes": [
            ""
        ],
        "volume": "卷三百四十三",
        "no#": 34
    },
    {
        "title": "寒食直归遇雨",
        "author": "韩愈",
        "biography": "",
        "paragraphs": [
            "寒食时看度，春游事已违。风光连日直，阴雨半朝归。",
            "不见红球上，那论彩索飞。惟将新赐火，向曙著朝衣。"
        ],
        "notes": [
            ""
        ],
        "volume": "卷三百四十三",
        "no#": 35
    },
    {
        "title": "送李六协律归荆南",
        "author": "韩愈",
        "biography": "",
        "paragraphs": [
            "早日羁游所，春风送客归。柳花还漠漠，江燕正飞飞。",
            "歌舞知谁在，宾僚逐使非。宋亭池水绿，莫忘蹋芳菲。"
        ],
        "notes": [
            ""
        ],
        "volume": "卷三百四十三",
        "no#": 36
    },
    {
        "title": "题百叶桃花",
        "author": "韩愈",
        "biography": "",
        "paragraphs": [
            "百叶双桃晚更红，窥窗映竹见玲珑。",
            "应知侍史归天上，故伴仙郎宿禁中。"
        ],
        "notes": [
            ""
        ],
        "volume": "卷三百四十三",
        "no#": 37
    },
    {
        "title": "春雪",
        "author": "韩愈",
        "biography": "",
        "paragraphs": [
            "新年都未有芳华，二月初惊见草芽。",
            "白雪却嫌春色晚，故穿庭树作飞花。"
        ],
        "notes": [
            ""
        ],
        "volume": "卷三百四十三",
        "no#": 38
    },
    {
        "title": "戏题牡丹",
        "author": "韩愈",
        "biography": "",
        "paragraphs": [
            "幸自同开俱隐约，何须相倚斗轻盈。陵晨并作新妆面，",
            "长年是事皆抛尽，今日栏边暂眼明。"
        ],
        "notes": [
            ""
        ],
        "volume": "卷三百四十三",
        "no#": 39
    },
    {
        "title": "盆池五首",
        "author": "韩愈",
        "biography": "",
        "paragraphs": [
            "老翁真个似童儿，汲水埋盆作小池。",
            "一夜青蛙鸣到晓，恰如方口钓鱼时。",
            "莫道盆池作不成，藕稍初种已齐生。",
            "从今有雨君须记，来听萧萧打叶声。",
            "瓦沼晨朝水自清，小虫无数不知名。",
            "忽然分散无踪影，惟有鱼儿作队行。",
            "泥盆浅小讵成池，夜半青蛙圣得知。",
            "一听暗来将伴侣，不烦鸣唤斗雄雌。",
            "池光天影共青青，拍岸才添水数瓶。",
            "且待夜深明月去，试看涵泳几多星。"
        ],
        "notes": [
            ""
        ],
        "volume": "卷三百四十三",
        "no#": 40
    },
    {
        "title": "芍药",
        "author": "韩愈",
        "biography": "",
        "paragraphs": [
            "浩态狂香昔未逢，红灯烁烁绿盘笼。",
            "觉来独对情惊恐，身在仙宫第几重。"
        ],
        "notes": [
            ""
        ],
        "volume": "卷三百四十三",
        "no#": 41
    },
    {
        "title": "奉和虢州刘给事使君三堂新题二十一咏：新亭",
        "author": "韩愈",
        "biography": "",
        "paragraphs": [
            "湖上新亭好，公来日出初。水文浮枕簟，瓦影荫龟鱼。"
        ],
        "notes": [
            ""
        ],
        "volume": "卷三百四十三",
        "no#": 42
    },
    {
        "title": "奉和虢州刘给事使君三堂新题二十一咏：流水",
        "author": "韩愈",
        "biography": "",
        "paragraphs": [
            "汩汩几时休，从春复到秋。只言池未满，池满强交流。"
        ],
        "notes": [
            ""
        ],
        "volume": "卷三百四十三",
        "no#": 43
    },
    {
        "title": "奉和虢州刘给事使君三堂新题二十一咏：竹洞",
        "author": "韩愈",
        "biography": "",
        "paragraphs": [
            "竹洞何年有，公初斫竹开。洞门无锁钥，俗客不曾来。"
        ],
        "notes": [
            ""
        ],
        "volume": "卷三百四十三",
        "no#": 44
    },
    {
        "title": "奉和虢州刘给事使君三堂新题二十一咏：月台",
        "author": "韩愈",
        "biography": "",
        "paragraphs": [
            "南馆城阴阔，东湖水气多。直须台上看，始奈月明何。"
        ],
        "notes": [
            ""
        ],
        "volume": "卷三百四十三",
        "no#": 45
    },
    {
        "title": "奉和虢州刘给事使君三堂新题二十一咏：渚亭",
        "author": "韩愈",
        "biography": "",
        "paragraphs": [
            "自有人知处，那无步往踪。莫教安四壁，面面看芙蓉。"
        ],
        "notes": [
            ""
        ],
        "volume": "卷三百四十三",
        "no#": 46
    },
    {
        "title": "奉和虢州刘给事使君三堂新题二十一咏：竹溪",
        "author": "韩愈",
        "biography": "",
        "paragraphs": [
            "蔼蔼溪流慢，梢梢岸筱长。穿沙碧簳净，落水紫苞香。"
        ],
        "notes": [
            ""
        ],
        "volume": "卷三百四十三",
        "no#": 47
    },
    {
        "title": "奉和虢州刘给事使君三堂新题二十一咏：北湖",
        "author": "韩愈",
        "biography": "",
        "paragraphs": [
            "闻说游湖棹，寻常到此回。应留醒心处，准拟醉时来。"
        ],
        "notes": [
            ""
        ],
        "volume": "卷三百四十三",
        "no#": 48
    },
    {
        "title": "奉和虢州刘给事使君三堂新题二十一咏：花岛",
        "author": "韩愈",
        "biography": "",
        "paragraphs": [
            "蜂蝶去纷纷，香风隔岸闻。欲知花岛处，水上觅红云。"
        ],
        "notes": [
            ""
        ],
        "volume": "卷三百四十三",
        "no#": 49
    },
    {
        "title": "奉和虢州刘给事使君三堂新题二十一咏：柳溪",
        "author": "韩愈",
        "biography": "",
        "paragraphs": [
            "柳树谁人种，行行夹岸高。莫将条系缆，著处有蝉号。"
        ],
        "notes": [
            ""
        ],
        "volume": "卷三百四十三",
        "no#": 50
    },
    {
        "title": "奉和虢州刘给事使君三堂新题二十一咏：西山",
        "author": "韩愈",
        "biography": "",
        "paragraphs": [
            "新月迎宵挂，晴云到晚留。为遮西望眼，终是懒回头。"
        ],
        "notes": [
            ""
        ],
        "volume": "卷三百四十三",
        "no#": 51
    },
    {
        "title": "奉和虢州刘给事使君三堂新题二十一咏：竹径",
        "author": "韩愈",
        "biography": "",
        "paragraphs": [
            "无尘从不扫，有鸟莫令弹。若要添风月，应除数百竿。"
        ],
        "notes": [
            ""
        ],
        "volume": "卷三百四十三",
        "no#": 52
    },
    {
        "title": "奉和虢州刘给事使君三堂新题二十一咏：荷池",
        "author": "韩愈",
        "biography": "",
        "paragraphs": [
            "风雨秋池上，高荷盖水繁。未谙鸣摵摵，那似卷翻翻。"
        ],
        "notes": [
            ""
        ],
        "volume": "卷三百四十三",
        "no#": 53
    },
    {
        "title": "奉和虢州刘给事使君三堂新题二十一咏：稻畦",
        "author": "韩愈",
        "biography": "",
        "paragraphs": [
            "罫布畦堪数，枝分水莫寻。鱼肥知已秀，鹤没觉初深。"
        ],
        "notes": [
            ""
        ],
        "volume": "卷三百四十三",
        "no#": 54
    },
    {
        "title": "奉和虢州刘给事使君三堂新题二十一咏：柳巷",
        "author": "韩愈",
        "biography": "",
        "paragraphs": [
            "柳巷还飞絮，春余几许时。吏人休报事，公作送春诗。"
        ],
        "notes": [
            ""
        ],
        "volume": "卷三百四十三",
        "no#": 55
    },
    {
        "title": "奉和虢州刘给事使君三堂新题二十一咏：花源",
        "author": "韩愈",
        "biography": "",
        "paragraphs": [
            "源上花初发，公应日日来。丁宁红与紫，慎莫一时开。"
        ],
        "notes": [
            ""
        ],
        "volume": "卷三百四十三",
        "no#": 56
    },
    {
        "title": "奉和虢州刘给事使君三堂新题二十一咏：北楼",
        "author": "韩愈",
        "biography": "",
        "paragraphs": [
            "郡楼乘晓上，尽日不能回。晚色将秋至，长风送月来。"
        ],
        "notes": [
            ""
        ],
        "volume": "卷三百四十三",
        "no#": 57
    },
    {
        "title": "奉和虢州刘给事使君三堂新题二十一咏：镜潭",
        "author": "韩愈",
        "biography": "",
        "paragraphs": [
            "非铸复非熔，泓澄忽此逢。鱼虾不用避，只是照蛟龙。"
        ],
        "notes": [
            ""
        ],
        "volume": "卷三百四十三",
        "no#": 58
    },
    {
        "title": "奉和虢州刘给事使君三堂新题二十一咏：孤屿",
        "author": "韩愈",
        "biography": "",
        "paragraphs": [
            "朝游孤屿南，暮戏孤屿北。所以孤屿鸟，与公尽相识。"
        ],
        "notes": [
            ""
        ],
        "volume": "卷三百四十三",
        "no#": 59
    },
    {
        "title": "奉和虢州刘给事使君三堂新题二十一咏：方桥",
        "author": "韩愈",
        "biography": "",
        "paragraphs": [
            "非阁复非船，可居兼可过。君欲问方桥，方桥如此作。"
        ],
        "notes": [
            ""
        ],
        "volume": "卷三百四十三",
        "no#": 60
    },
    {
        "title": "奉和虢州刘给事使君三堂新题二十一咏：梯桥",
        "author": "韩愈",
        "biography": "",
        "paragraphs": [
            "乍似上青冥，初疑蹑菡萏。自无飞仙骨，欲度何由敢。"
        ],
        "notes": [
            ""
        ],
        "volume": "卷三百四十三",
        "no#": 61
    },
    {
        "title": "奉和虢州刘给事使君三堂新题二十一咏：月池",
        "author": "韩愈",
        "biography": "",
        "paragraphs": [
            "寒池月下明，新月池边曲。若不妒清妍，却成相映烛。"
        ],
        "notes": [
            ""
        ],
        "volume": "卷三百四十三",
        "no#": 62
    },
    {
        "title": "游城南十六首：赛神",
        "author": "韩愈",
        "biography": "",
        "paragraphs": [
            "白布长衫紫领巾，差科未动是闲人。",
            "麦苗含穟桑生葚，共向田头乐社神。"
        ],
        "notes": [
            ""
        ],
        "volume": "卷三百四十三",
        "no#": 63
    },
    {
        "title": "游城南十六首：题于宾客庄",
        "author": "韩愈",
        "biography": "",
        "paragraphs": [
            "榆荚车前盖地皮，蔷薇蘸水笋穿篱。",
            "马蹄无入朱门迹，纵使春归可得知。"
        ],
        "notes": [
            ""
        ],
        "volume": "卷三百四十三",
        "no#": 64
    },
    {
        "title": "游城南十六首：晚春",
        "author": "韩愈",
        "biography": "",
        "paragraphs": [
            "草树知春不久归，百般红紫斗芳菲。",
            "杨花榆荚无才思，惟解漫天作雪飞。"
        ],
        "notes": [
            ""
        ],
        "volume": "卷三百四十三",
        "no#": 65
    },
    {
        "title": "游城南十六首：落花",
        "author": "韩愈",
        "biography": "",
        "paragraphs": [
            "已分将身著地飞，那羞践踏损光晖。",
            "无端又被春风误，吹落西家不得归。"
        ],
        "notes": [
            ""
        ],
        "volume": "卷三百四十三",
        "no#": 66
    },
    {
        "title": "游城南十六首：楸树二首",
        "author": "韩愈",
        "biography": "",
        "paragraphs": [
            "几岁生成为大树，一朝缠绕困长藤。",
            "谁人与脱青罗帔，看吐高花万万层。",
            "幸自枝条能树立，可烦萝蔓作交加。",
            "傍人不解寻根本，却道新花胜旧花。"
        ],
        "notes": [
            ""
        ],
        "volume": "卷三百四十三",
        "no#": 67
    },
    {
        "title": "游城南十六首：风折花枝",
        "author": "韩愈",
        "biography": "",
        "paragraphs": [
            "浮艳侵天难就看，清香扑地只遥闻。",
            "春风也是多情思，故拣繁枝折赠君。"
        ],
        "notes": [
            ""
        ],
        "volume": "卷三百四十三",
        "no#": 68
    },
    {
        "title": "游城南十六首：赠同游",
        "author": "韩愈",
        "biography": "",
        "paragraphs": [
            "唤起窗全曙，催归日未西。无心花里鸟，更与尽情啼。"
        ],
        "notes": [
            ""
        ],
        "volume": "卷三百四十三",
        "no#": 69
    },
    {
        "title": "游城南十六首：赠张十八助教",
        "author": "韩愈",
        "biography": "",
        "paragraphs": [
            "喜君眸子重清朗，携手城南历旧游。",
            "忽见孟生题竹处，相看泪落不能收。"
        ],
        "notes": [
            ""
        ],
        "volume": "卷三百四十三",
        "no#": 70
    },
    {
        "title": "游城南十六首：题韦氏庄",
        "author": "韩愈",
        "biography": "",
        "paragraphs": [
            "昔者谁能比，今来事不同。寂寥青草曲，散漫白榆风。",
            "架倒藤全落，篱崩竹半空。宁须惆怅立，翻覆本无穷。"
        ],
        "notes": [
            ""
        ],
        "volume": "卷三百四十三",
        "no#": 71
    },
    {
        "title": "游城南十六首：晚雨",
        "author": "韩愈",
        "biography": "",
        "paragraphs": [
            "廉纤晚雨不能晴，池岸草间蚯蚓鸣。",
            "投竿跨马蹋归路，才到城门打鼓声。"
        ],
        "notes": [
            ""
        ],
        "volume": "卷三百四十三",
        "no#": 72
    },
    {
        "title": "游城南十六首：出城",
        "author": "韩愈",
        "biography": "",
        "paragraphs": [
            "暂出城门蹋青草，远于林下见春山。",
            "应须韦杜家家到，只有今朝一日闲。"
        ],
        "notes": [
            ""
        ],
        "volume": "卷三百四十三",
        "no#": 73
    },
    {
        "title": "游城南十六首：把酒",
        "author": "韩愈",
        "biography": "",
        "paragraphs": [
            "扰扰驰名者，谁能一日闲。我来无伴侣，把酒对南山。"
        ],
        "notes": [
            ""
        ],
        "volume": "卷三百四十三",
        "no#": 74
    },
    {
        "title": "游城南十六首：嘲少年",
        "author": "韩愈",
        "biography": "",
        "paragraphs": [
            "直把春偿酒，都将命乞花。只知闲信马，不觉误随车。"
        ],
        "notes": [
            ""
        ],
        "volume": "卷三百四十三",
        "no#": 75
    },
    {
        "title": "游城南十六首：楸树",
        "author": "韩愈",
        "biography": "",
        "paragraphs": [
            "青幢紫盖立童童，细雨浮烟作彩笼。",
            "不得画师来貌取，定知难见一生中。"
        ],
        "notes": [
            ""
        ],
        "volume": "卷三百四十三",
        "no#": 76
    },
    {
        "title": "游城南十六首：遣兴",
        "author": "韩愈",
        "biography": "",
        "paragraphs": [
            "断送一生惟有酒，寻思百计不如闲。",
            "莫忧世事兼身事，须著人间比梦间。"
        ],
        "notes": [
            ""
        ],
        "volume": "卷三百四十三",
        "no#": 77
    }
]