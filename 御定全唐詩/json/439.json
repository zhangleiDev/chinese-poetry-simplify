[
    {
        "title": "东南行一百韵寄通州元九侍御澧州李十一舍人果州崔二十二使君开州韦大员外庾三十二补阙杜十四拾遗李二十助教员外窦七校书",
        "author": "白居易",
        "biography": "",
        "paragraphs": [
            "南去经三楚，东来过五湖。山头看候馆，水面问征途。",
            "地远穷江界，天低极海隅。飘零同落叶，浩荡似乘桴。",
            "渐觉乡原异，深知土产殊。夷音语嘲哳，蛮态笑睢盱。",
            "水市通阛阓，烟村混舳舻。吏征渔户税，人纳火田租。",
            "亥日饶虾蟹，寅年足虎䝙。成人男作丱，事鬼女为巫。",
            "楼暗攒倡妇，堤长簇贩夫。夜船论铺赁，春酒断瓶酤。",
            "见果皆卢橘，闻禽悉鹧鸪。山歌猿独叫，野哭鸟相呼。",
            "岭徼云成栈，江郊水当郛。月移翘柱鹤，风泛飐樯乌。",
            "鼇碍潮无信，蛟惊浪不虞。鼍鸣江擂鼓，蜃气海浮图。",
            "树裂山魈穴，沙含水弩枢。喘牛犁紫芋，羸马放青菰。",
            "绣面谁家婢，鸦头几岁奴。泥中采菱芡，烧后拾樵苏。",
            "鼎腻愁烹鳖，盘腥厌脍鲈。钟仪徒恋楚，张翰浪思吴。",
            "气序凉还热，光阴旦复晡。身方逐萍梗，年欲近桑榆。",
            "渭北田园废，江西岁月徂。忆归恒惨澹，怀旧忽踟蹰。",
            "自念咸秦客，尝为邹鲁儒。蕴藏经国术，轻弃度关𦈡。",
            "赋力凌鹦鹉，词锋敌辘轳。战文重掉鞅，射策一弯弧。",
            "崔杜鞭齐下，元韦辔并驱。名声逼扬马，交分过萧朱。",
            "世务轻摩揣，周行窃觊觎。风云皆会合，雨露各沾濡。",
            "共遇升平代，偏惭固陋躯。承明连夜直，建礼拂晨趋。",
            "美服颁王府，珍羞降御厨。议高通白虎，谏切伏青蒲。",
            "柏殿行陪宴，花楼走看酺。神旗张鸟兽，天籁动笙竽。",
            "戈剑星芒耀，鱼龙电策驱。定场排越伎，促坐进吴歈。",
            "缥缈疑仙乐，婵娟胜画图。歌鬟低翠羽，舞汗堕红珠。",
            "别选闲游伴，潜招小饮徒。一杯愁已破，三醆气弥粗。",
            "软美仇家酒，幽闲葛氏姝。十千方得斗，二八正当垆。",
            "论笑杓胡律，谈怜巩嗫嚅。李酣犹短窦，庾醉更蔫迂。",
            "鞍马呼教住，骰盘喝遣输。长驱波卷白，连掷采成卢。",
            "筹并频逃席，觥严列置盂。满卮那可灌，颓玉不胜扶。",
            "入视中枢草，归乘内厩驹。醉曾冲宰相，骄不揖金吾。",
            "日近恩虽重，云高势却孤。翻身落霄汉，失脚倒泥涂。",
            "博望移门籍，浔阳佐郡符。时情变寒暑，世利算锱铢。",
            "即日辞双阙，明朝别九衢。播迁分郡国，次第出京都。",
            "秦岭驰三驿，商山上二邘。岘阳亭寂寞，夏口路崎岖。",
            "大道全生棘，中丁尽执殳。江关未撤警，淮寇尚稽诛。",
            "林对东西寺，山分大小姑。庐峰莲刻削，湓浦带萦纡。",
            "九派吞青草，孤城覆绿芜。黄昏钟寂寂，清晓角呜呜。",
            "春色辞门柳，秋声到井梧。残芳悲𫛸鴂，暮节感茱萸。",
            "蕊坼金英菊，花飘雪片芦。波红日斜没，沙白月平铺。",
            "几见林抽笋，频惊燕引雏。岁华何倏忽，年少不须臾。",
            "眇默思千古，苍茫想八区。孔穷缘底事，颜夭有何辜。",
            "龙智犹经醢，龟灵未免刳。穷通应已定，圣哲不能逾。",
            "况我身谋拙，逢他厄运拘。漂流随大海，锤锻任洪炉。",
            "险阻尝之矣，栖迟命也夫。沉冥消意气，穷饿耗肌肤。",
            "防瘴和残药，迎寒补旧襦。书床鸣蟋蟀，琴匣网蜘蛛。",
            "贫室如悬磬，端忧剧守株。时遭人指点，数被鬼揶揄。",
            "兀兀都疑梦，昏昏半是愚。女惊朝不起，妻怪夜长吁。",
            "万里抛朋侣，三年隔友于。自然悲聚散，不是恨荣枯。",
            "去夏微之疟，今春席八殂。天涯书达否，泉下哭知无。",
            "谩写诗盈卷，空盛酒满壶。只添新怅望，岂复旧欢娱。",
            "壮志因愁减，衰容与病俱。相逢应不识，满颔白髭须。"
        ],
        "notes": [
            ""
        ],
        "volume": "卷四百三十九",
        "no#": 1
    },
    {
        "title": "谪居",
        "author": "白居易",
        "biography": "",
        "paragraphs": [
            "面瘦头斑四十四，远谪江州为郡吏。逢时弃置从不才，",
            "遭时荣悴一时间，岂是昭昭上天意。"
        ],
        "notes": [
            ""
        ],
        "volume": "卷四百三十九",
        "no#": 2
    },
    {
        "title": "初到江州寄翰林张、李、杜三学士",
        "author": "白居易",
        "biography": "",
        "paragraphs": [
            "早攀霄汉上天衢，晚落风波委世途。雨露施恩无厚薄，",
            "碧落三仙曾识面，年深记得姓名无。"
        ],
        "notes": [
            ""
        ],
        "volume": "卷四百三十九",
        "no#": 3
    },
    {
        "title": "庾楼晓望",
        "author": "白居易",
        "biography": "",
        "paragraphs": [
            "独凭朱槛立凌晨，山色初明水色新。竹雾晓笼衔岭月，",
            "三百年来庾楼上，曾经多少望乡人。"
        ],
        "notes": [
            ""
        ],
        "volume": "卷四百三十九",
        "no#": 4
    },
    {
        "title": "宿西林寺",
        "author": "白居易",
        "biography": "",
        "paragraphs": [
            "木落天晴山翠开，爱山骑马入山来。",
            "心知不及柴桑令，一宿西林便却回。"
        ],
        "notes": [
            ""
        ],
        "volume": "卷四百三十九",
        "no#": 5
    },
    {
        "title": "江楼宴别",
        "author": "白居易",
        "biography": "",
        "paragraphs": [
            "楼中别曲催离酌，灯下红裙间绿袍。缥缈楚风罗绮薄，",
            "尊酒未空欢未尽，舞腰歌袖莫辞劳。"
        ],
        "notes": [
            ""
        ],
        "volume": "卷四百三十九",
        "no#": 6
    },
    {
        "title": "题山石榴花",
        "author": "白居易",
        "biography": "",
        "paragraphs": [
            "一丛千朵压阑干，翦碎红绡却作团。风袅舞腰香不尽，",
            "争及此花簷户下，任人采弄尽人看。"
        ],
        "notes": [
            ""
        ],
        "volume": "卷四百三十九",
        "no#": 7
    },
    {
        "title": "代春赠",
        "author": "白居易",
        "biography": "",
        "paragraphs": [
            "山吐晴岚水放光，辛夷花白柳梢黄。",
            "但知莫作江西意，风景何曾异帝乡。"
        ],
        "notes": [
            ""
        ],
        "volume": "卷四百三十九",
        "no#": 8
    },
    {
        "title": "答春",
        "author": "白居易",
        "biography": "",
        "paragraphs": [
            "草烟低重水花明，从道风光似帝京。",
            "其奈山猿江上叫，故乡无此断肠声。"
        ],
        "notes": [
            ""
        ],
        "volume": "卷四百三十九",
        "no#": 9
    },
    {
        "title": "樱桃花下叹白发",
        "author": "白居易",
        "biography": "",
        "paragraphs": [
            "逐处花皆好，随年貌自衰。红樱满眼日，白发半头时。",
            "倚树无言久，攀条欲放迟。临风两堪叹，如雪复如丝。"
        ],
        "notes": [
            ""
        ],
        "volume": "卷四百三十九",
        "no#": 10
    },
    {
        "title": "惜落花，赠崔二十四",
        "author": "白居易",
        "biography": "",
        "paragraphs": [
            "漠漠纷纷不奈何，狂风急雨两相和。",
            "晚来怅望君知否，枝上稀疏地上多。"
        ],
        "notes": [
            ""
        ],
        "volume": "卷四百三十九",
        "no#": 11
    },
    {
        "title": "移山樱桃",
        "author": "白居易",
        "biography": "",
        "paragraphs": [
            "亦知官舍非吾宅，且㔉山樱满院栽。",
            "上佐近来多五考，少应四度见花开。"
        ],
        "notes": [
            ""
        ],
        "volume": "卷四百三十九",
        "no#": 12
    },
    {
        "title": "官舍闲题",
        "author": "白居易",
        "biography": "",
        "paragraphs": [
            "职散优闲地，身慵老大时。送春唯有酒，销日不过棋。",
            "禄米獐牙稻，园蔬鸭脚葵。饱餐仍晏起，余暇弄龟儿。"
        ],
        "notes": [
            ""
        ],
        "volume": "卷四百三十九",
        "no#": 13
    },
    {
        "title": "晚春登大云寺南楼，赠常禅师",
        "author": "白居易",
        "biography": "",
        "paragraphs": [
            "花尽头新白，登楼意若何。岁时春日少，世界苦人多。",
            "愁醉非因酒，悲吟不是歌。求师治此病，唯劝读楞伽。"
        ],
        "notes": [
            ""
        ],
        "volume": "卷四百三十九",
        "no#": 14
    },
    {
        "title": "北楼送客归上都",
        "author": "白居易",
        "biography": "",
        "paragraphs": [
            "凭高眺远一凄凄，却下朱阑即解携。京路人归天直北，",
            "不独别君须强饮，穷愁自要醉如泥。"
        ],
        "notes": [
            ""
        ],
        "volume": "卷四百三十九",
        "no#": 15
    },
    {
        "title": "北亭招客",
        "author": "白居易",
        "biography": "",
        "paragraphs": [
            "疏散郡丞同野客，幽闲官舍抵山家。春风北户千茎竹，",
            "能来尽日观棋否，太守知慵放晚衙。"
        ],
        "notes": [
            ""
        ],
        "volume": "卷四百三十九",
        "no#": 16
    },
    {
        "title": "宿西林寺，早赴东林满上人之会因寄崔二十二员外",
        "author": "白居易",
        "biography": "",
        "paragraphs": [
            "谪辞魏阙鹓鸾隔，老入庐山麋鹿随。薄暮萧条投寺宿，",
            "鹏鷃高低分皆定，莫劳心力远相思。"
        ],
        "notes": [
            ""
        ],
        "volume": "卷四百三十九",
        "no#": 17
    },
    {
        "title": "游宝称寺",
        "author": "白居易",
        "biography": "",
        "paragraphs": [
            "竹寺初晴日，花塘欲晓春。野猿疑弄客，山鸟似呼人。",
            "酒嫩倾金液，茶新碾玉尘。可怜幽静地，堪寄老慵身。"
        ],
        "notes": [
            ""
        ],
        "volume": "卷四百三十九",
        "no#": 18
    },
    {
        "title": "早春闻提壶鸟，因题邻家",
        "author": "白居易",
        "biography": "",
        "paragraphs": [
            "厌听秋猿催下泪，喜闻春鸟劝提壶。谁家红树先花发，",
            "欲期明日东邻醉，变作腾腾一俗夫。"
        ],
        "notes": [
            ""
        ],
        "volume": "卷四百三十九",
        "no#": 19
    },
    {
        "title": "见紫薇花忆微之",
        "author": "白居易",
        "biography": "",
        "paragraphs": [
            "一丛暗淡将何比，浅碧笼裙衬紫巾。",
            "除却微之见应爱，人间少有别花人。"
        ],
        "notes": [
            ""
        ],
        "volume": "卷四百三十九",
        "no#": 20
    },
    {
        "title": "蔷薇花一丛独死，不知其故，因有是篇",
        "author": "白居易",
        "biography": "",
        "paragraphs": [
            "柯条未尝损，根蕟不曾移。同类今齐茂，孤芳忽独萎。",
            "仍怜委地日，正是带花时。碎碧初凋叶，燋红尚恋枝。",
            "乾坤无厚薄，草木自荣衰。欲问因何事，春风亦不知。"
        ],
        "notes": [
            ""
        ],
        "volume": "卷四百三十九",
        "no#": 21
    },
    {
        "title": "湖亭望水",
        "author": "白居易",
        "biography": "",
        "paragraphs": [
            "久雨南湖涨，新晴北客过。日沉红有影，风定绿无波。",
            "岸没闾阎少，滩平船舫多。可怜心赏处，其奈独游何。"
        ],
        "notes": [
            ""
        ],
        "volume": "卷四百三十九",
        "no#": 22
    },
    {
        "title": "闲游",
        "author": "白居易",
        "biography": "",
        "paragraphs": [
            "外事因慵废，中怀与静期。寻泉上山远，看笋出林迟。",
            "白石磨樵斧，青竿理钓丝。澄清深浅好，最爱夕阳时。"
        ],
        "notes": [
            ""
        ],
        "volume": "卷四百三十九",
        "no#": 23
    },
    {
        "title": "忆微之伤仲远",
        "author": "白居易",
        "biography": "",
        "paragraphs": [
            "幽独辞群久，漂流去国赊。只将琴作伴，唯以酒为家。",
            "感逝因看水，伤离为见花。李三埋地底，元九谪天涯。",
            "举眼青云远，回头白日斜。可能胜贾谊，犹自滞长沙。"
        ],
        "notes": [
            ""
        ],
        "volume": "卷四百三十九",
        "no#": 24
    },
    {
        "title": "过郑处士",
        "author": "白居易",
        "biography": "",
        "paragraphs": [
            "闻道移居村坞间，竹林多处独开关。",
            "故来不是求他事，暂借南亭一望山。"
        ],
        "notes": [
            ""
        ],
        "volume": "卷四百三十九",
        "no#": 25
    },
    {
        "title": "霖雨苦多，江湖暴涨，块然独望，因题北亭",
        "author": "白居易",
        "biography": "",
        "paragraphs": [
            "自作浔阳客，无如苦雨何。阴昏晴日少，闲闷睡时多。",
            "湖阔将天合，云低与水和。篱根舟子语，巷口钓人歌。",
            "雾岛沉黄气，风帆蹙白波。门前车马道，一宿变江河。"
        ],
        "notes": [
            ""
        ],
        "volume": "卷四百三十九",
        "no#": 26
    },
    {
        "title": "春末夏初闲游江郭二首",
        "author": "白居易",
        "biography": "",
        "paragraphs": [
            "闲出乘轻屐，徐行蹋软沙。观鱼傍湓浦，看竹入杨家。",
            "林迸穿篱笋，藤飘落水花。雨埋钓舟小，风飏酒旗斜。",
            "嫩剥青菱角，浓煎白茗芽。淹留不知夕，城树欲栖鸦。",
            "柳影繁初合，莺声涩渐稀。早梅迎夏结，残絮送春飞。",
            "西日韶光尽，南风暑气微。展张新小簟，熨帖旧生衣。",
            "绿蚁杯香嫩，红丝脍缕肥。故园无此味，何必苦思归。"
        ],
        "notes": [
            ""
        ],
        "volume": "卷四百三十九",
        "no#": 27
    },
    {
        "title": "红藤杖",
        "author": "白居易",
        "biography": "",
        "paragraphs": [
            "南诏红藤杖，西江白首人。时时携步月，处处把寻春。",
            "劲健孤茎直，疏圆六节匀。火山生处远，泸水洗来新。",
            "粗细才盈手，高低仅过身。天边望乡客，何日拄归秦。"
        ],
        "notes": [
            ""
        ],
        "volume": "卷四百三十九",
        "no#": 28
    },
    {
        "title": "风雨中寻李十一，因题船上",
        "author": "白居易",
        "biography": "",
        "paragraphs": [
            "匹马来郊外，扁舟在水滨。可怜冲雨客，来访阻风人。",
            "小榼酤清醑，行厨煮白鳞。停杯看柳色，各忆故园春。"
        ],
        "notes": [
            ""
        ],
        "volume": "卷四百三十九",
        "no#": 29
    },
    {
        "title": "题庐山山下汤泉",
        "author": "白居易",
        "biography": "",
        "paragraphs": [
            "一眼汤泉流向东，浸泥浇草暖无功。",
            "骊山温水因何事，流入金铺玉甃中。"
        ],
        "notes": [
            ""
        ],
        "volume": "卷四百三十九",
        "no#": 30
    },
    {
        "title": "寄蕲州簟与元九，因题六韵",
        "author": "白居易",
        "biography": "",
        "paragraphs": [
            "笛竹出蕲春，霜刀劈翠筠。织成双锁簟，寄与独眠人。",
            "卷作筒中信，舒为席上珍。滑如铺薤叶，冷似卧龙鳞。",
            "清润宜乘露，鲜华不受尘。通州炎瘴地，此物最关身。"
        ],
        "notes": [
            ""
        ],
        "volume": "卷四百三十九",
        "no#": 31
    },
    {
        "title": "秋热",
        "author": "白居易",
        "biography": "",
        "paragraphs": [
            "西江风候接南威，暑气常多秋气微。",
            "犹道江州最凉冷，至今九月著生衣。"
        ],
        "notes": [
            ""
        ],
        "volume": "卷四百三十九",
        "no#": 32
    },
    {
        "title": "题元八溪居",
        "author": "白居易",
        "biography": "",
        "paragraphs": [
            "溪岚漠漠树重重，水槛山窗次第逢。晚叶尚开红踯躅，",
            "更愧殷勤留客意，鱼鲜饭细酒香浓。"
        ],
        "notes": [
            ""
        ],
        "volume": "卷四百三十九",
        "no#": 33
    },
    {
        "title": "晚出西郊",
        "author": "白居易",
        "biography": "",
        "paragraphs": [
            "散吏闲如客，贫州冷似村。早凉湖北岸，残照郭西门。",
            "懒镊从须白，休治任眼昏。老来何所用，少兴不多言。"
        ],
        "notes": [
            ""
        ],
        "volume": "卷四百三十九",
        "no#": 34
    },
    {
        "title": "阶下莲",
        "author": "白居易",
        "biography": "",
        "paragraphs": [
            "叶展影翻当砌月，花开香散入帘风。",
            "不如种在天池上，犹胜生于野水中。"
        ],
        "notes": [
            ""
        ],
        "volume": "卷四百三十九",
        "no#": 35
    },
    {
        "title": "端居咏怀",
        "author": "白居易",
        "biography": "",
        "paragraphs": [
            "贾生俟罪心相似，张翰思归事不如。斜日早知惊𫛳鸟，",
            "从此万缘都摆落，欲携妻子买山居。"
        ],
        "notes": [
            ""
        ],
        "volume": "卷四百三十九",
        "no#": 36
    },
    {
        "title": "夜宿江浦，闻元八改官，因寄此什",
        "author": "白居易",
        "biography": "",
        "paragraphs": [
            "君游丹陛已三迁，我泛沧浪欲二年。剑佩晓趋双凤阙，",
            "若报生涯应笑杀，结茅栽芋种畬田。"
        ],
        "notes": [
            ""
        ],
        "volume": "卷四百三十九",
        "no#": 37
    },
    {
        "title": "百花亭",
        "author": "白居易",
        "biography": "",
        "paragraphs": [
            "朱槛在空虚，凉风八月初。山形如岘首，江色似桐庐。",
            "佛寺乘船入，人家枕水居。高亭仍有月，今夜宿何如。"
        ],
        "notes": [
            ""
        ],
        "volume": "卷四百三十九",
        "no#": 38
    },
    {
        "title": "江楼早秋",
        "author": "白居易",
        "biography": "",
        "paragraphs": [
            "南国虽多热，秋来亦不迟。湖光朝霁后，竹气晚凉时。",
            "楼阁宜佳客，江山入好诗。清风水苹叶，白露木兰枝。",
            "欲作云泉计，须营伏腊资。匡庐一步地，官满更何之。"
        ],
        "notes": [
            ""
        ],
        "volume": "卷四百三十九",
        "no#": 39
    },
    {
        "title": "送客之湖南",
        "author": "白居易",
        "biography": "",
        "paragraphs": [
            "年年渐见南方物，事事堪伤北客情。山鬼趫跳唯一足，",
            "别后双鱼难定寄，近来潮不到湓城。"
        ],
        "notes": [
            ""
        ],
        "volume": "卷四百三十九",
        "no#": 40
    },
    {
        "title": "百花亭晚望夜归",
        "author": "白居易",
        "biography": "",
        "paragraphs": [
            "百花亭上晚裴回，云影阴晴掩复开。日色悠扬映山尽，",
            "向夜欲归愁未了，满湖明月小船回。"
        ],
        "notes": [
            ""
        ],
        "volume": "卷四百三十九",
        "no#": 41
    },
    {
        "title": "西楼",
        "author": "白居易",
        "biography": "",
        "paragraphs": [
            "小郡大江边，危楼夕照前。青芜卑湿地，白露泬寥天。",
            "乡国此时阻，家书何处传。仍闻陈蔡戍，转战已三年。"
        ],
        "notes": [
            ""
        ],
        "volume": "卷四百三十九",
        "no#": 42
    },
    {
        "title": "寻李道士山居，兼呈元明府",
        "author": "白居易",
        "biography": "",
        "paragraphs": [
            "尽日行还歇，迟迟独上山。攀藤老筋力，照水病容颜。",
            "陶巷招居住，茅家许往还。饱谙荣辱事，无意恋人间。"
        ],
        "notes": [
            ""
        ],
        "volume": "卷四百三十九",
        "no#": 43
    },
    {
        "title": "四十五",
        "author": "白居易",
        "biography": "",
        "paragraphs": [
            "行年四十五，两鬓半苍苍。清瘦诗成癖，粗豪酒放狂。",
            "老来尤委命，安处即为乡。或拟庐山下，来春结草堂。"
        ],
        "notes": [
            ""
        ],
        "volume": "卷四百三十九",
        "no#": 44
    },
    {
        "title": "寄李相公、崔侍郎、钱舍人",
        "author": "白居易",
        "biography": "",
        "paragraphs": [
            "曾陪鹤驭两三仙，亲侍龙舆四五年。天上欢华春有限，",
            "官满更归何处去，香炉峰在宅门前。"
        ],
        "notes": [
            ""
        ],
        "volume": "卷四百三十九",
        "no#": 45
    },
    {
        "title": "厅前桂",
        "author": "白居易",
        "biography": "",
        "paragraphs": [
            "天台岭上凌霜树，司马厅前委地丛。",
            "一种不生明月里，山中犹校胜尘中。"
        ],
        "notes": [
            ""
        ],
        "volume": "卷四百三十九",
        "no#": 46
    },
    {
        "title": "寻王道士药堂，因有题赠",
        "author": "白居易",
        "biography": "",
        "paragraphs": [
            "行行觅路缘松峤，步步寻花到杏坛。白石先生小有洞，",
            "但恐长生须有籍，仙台试为检名看。"
        ],
        "notes": [
            ""
        ],
        "volume": "卷四百三十九",
        "no#": 47
    },
    {
        "title": "秋晚",
        "author": "白居易",
        "biography": "",
        "paragraphs": [
            "篱菊花稀砌桐落，树阴离离日色薄。单幕疏帘贫寂寞，",
            "莱妻卧病月明时，不捣寒衣空捣药。"
        ],
        "notes": [
            ""
        ],
        "volume": "卷四百三十九",
        "no#": 48
    },
    {
        "title": "南浦岁暮对酒，送王十五归京",
        "author": "白居易",
        "biography": "",
        "paragraphs": [
            "腊后冰生覆湓水，夜来云暗失庐山。风飘细雪落如米，",
            "相看渐老无过醉，聚散穷通总是闲。"
        ],
        "notes": [
            ""
        ],
        "volume": "卷四百三十九",
        "no#": 49
    },
    {
        "title": "除夜",
        "author": "白居易",
        "biography": "",
        "paragraphs": [
            "薄晚支颐坐，中宵枕臂眠。一从身去国，再见日周天。",
            "老度江南岁，春抛渭北田。浔阳来早晚，明日是三年。"
        ],
        "notes": [
            ""
        ],
        "volume": "卷四百三十九",
        "no#": 50
    },
    {
        "title": "闻李十一出牧澧州，崔二十二出牧果州，因寄绝句",
        "author": "白居易",
        "biography": "",
        "paragraphs": [
            "平生相见即眉开，静念无如李与崔。",
            "各是天涯为刺史，缘何不觅九江来。"
        ],
        "notes": [
            ""
        ],
        "volume": "卷四百三十九",
        "no#": 51
    },
    {
        "title": "元和十二年淮寇未平诏停岁仗愤然有感率尔成章",
        "author": "白居易",
        "biography": "",
        "paragraphs": [
            "闻停岁仗轸皇情，应为淮西寇未平。不分气从歌里发，",
            "从来妄动多如此，自笑何曾得事成。"
        ],
        "notes": [
            ""
        ],
        "volume": "卷四百三十九",
        "no#": 52
    },
    {
        "title": "庾楼新岁",
        "author": "白居易",
        "biography": "",
        "paragraphs": [
            "岁时销旅貌，风景触乡愁。牢落江湖意，新年上庾楼。"
        ],
        "notes": [
            ""
        ],
        "volume": "卷四百三十九",
        "no#": 53
    },
    {
        "title": "上香炉峰",
        "author": "白居易",
        "biography": "",
        "paragraphs": [
            "倚石攀萝歇病身，青筇竹杖白纱巾。",
            "他时画出庐山障，便是香炉峰上人。"
        ],
        "notes": [
            ""
        ],
        "volume": "卷四百三十九",
        "no#": 54
    },
    {
        "title": "忆微之",
        "author": "白居易",
        "biography": "",
        "paragraphs": [
            "与君何日出屯蒙，鱼恋江湖鸟厌笼。分手各抛沧海畔，",
            "又被新年劝相忆，柳条黄软欲春风。"
        ],
        "notes": [
            ""
        ],
        "volume": "卷四百三十九",
        "no#": 55
    },
    {
        "title": "雨夜赠元十八",
        "author": "白居易",
        "biography": "",
        "paragraphs": [
            "卑湿沙头宅，连阴雨夜天。共听簷溜滴，心事两悠然。",
            "把酒回圈饮，移床曲尺眠。莫言非故旧，相识已三年。"
        ],
        "notes": [
            ""
        ],
        "volume": "卷四百三十九",
        "no#": 56
    },
    {
        "title": "寒食江畔",
        "author": "白居易",
        "biography": "",
        "paragraphs": [
            "草香沙暖水云晴，风景令人忆帝京。还似往年春气味，",
            "忽见紫桐花怅望，下邽明日是清明。"
        ],
        "notes": [
            ""
        ],
        "volume": "卷四百三十九",
        "no#": 57
    },
    {
        "title": "三月三日登庾楼寄庾三十二",
        "author": "白居易",
        "biography": "",
        "paragraphs": [
            "三日欢游辞曲水，二年愁卧在长沙。",
            "每登高处长相忆，何况兹楼属庾家。"
        ],
        "notes": [
            ""
        ],
        "volume": "卷四百三十九",
        "no#": 58
    },
    {
        "title": "闻李六景俭自河东令授唐邓行军司马，以诗贺之",
        "author": "白居易",
        "biography": "",
        "paragraphs": [
            "谁能淮上静风波，闻道河东应此科。不独文词供奏记，",
            "四十著绯军司马，男儿官职未蹉跎。"
        ],
        "notes": [
            ""
        ],
        "volume": "卷四百三十九",
        "no#": 59
    },
    {
        "title": "石榴树",
        "author": "白居易",
        "biography": "",
        "paragraphs": [
            "可怜颜色好阴凉，叶翦红笺花扑霜。伞盖低垂金翡翠，",
            "见说上林无此树，只教桃柳占年芳。"
        ],
        "notes": [
            ""
        ],
        "volume": "卷四百三十九",
        "no#": 60
    },
    {
        "title": "大林寺桃花",
        "author": "白居易",
        "biography": "",
        "paragraphs": [
            "人间四月芳菲尽，山寺桃花始盛开。",
            "长恨春归无觅处，不知转入此中来。"
        ],
        "notes": [
            ""
        ],
        "volume": "卷四百三十九",
        "no#": 61
    },
    {
        "title": "咏怀",
        "author": "白居易",
        "biography": "",
        "paragraphs": [
            "自从委顺任浮沈，渐觉年多功用深。面上减除忧喜色，",
            "长笑灵均不知命，江蓠丛畔苦悲吟。"
        ],
        "notes": [
            ""
        ],
        "volume": "卷四百三十九",
        "no#": 62
    },
    {
        "title": "早发楚城驿",
        "author": "白居易",
        "biography": "",
        "paragraphs": [
            "雨过尘埃灭，沿江道径平。月乘残夜出，人趁早凉行。",
            "寂历闲吟动，冥蒙暗思生。荷塘翻露气，稻垄泻泉声。",
            "宿犬闻铃起，栖禽见火惊。昽昽烟树色，十里始天明。"
        ],
        "notes": [
            ""
        ],
        "volume": "卷四百三十九",
        "no#": 63
    },
    {
        "title": "箬岘东池",
        "author": "白居易",
        "biography": "",
        "paragraphs": [
            "箬岘亭东有小池，早荷新荇绿参差。",
            "中宵把火行人发，惊起双栖白鹭鸶。"
        ],
        "notes": [
            ""
        ],
        "volume": "卷四百三十九",
        "no#": 64
    },
    {
        "title": "建昌江",
        "author": "白居易",
        "biography": "",
        "paragraphs": [
            "建昌江水县门前，立马教人唤渡船。",
            "忽似往年归蔡渡，草风沙雨渭河边。"
        ],
        "notes": [
            ""
        ],
        "volume": "卷四百三十九",
        "no#": 65
    },
    {
        "title": "哭从弟",
        "author": "白居易",
        "biography": "",
        "paragraphs": [
            "伤心一尉便终身，叔母年高新妇贫。",
            "一片绿衫消不得，腰金拖紫是何人。"
        ],
        "notes": [
            ""
        ],
        "volume": "卷四百三十九",
        "no#": 66
    },
    {
        "title": "香炉峰下新卜山居，草堂初成，偶题东壁",
        "author": "白居易",
        "biography": "",
        "paragraphs": [
            "五架三间新草堂，石阶桂柱竹编墙。南簷纳日冬天暖，",
            "来春更葺东厢屋，纸阁芦帘著孟光。"
        ],
        "notes": [
            ""
        ],
        "volume": "卷四百三十九",
        "no#": 67
    },
    {
        "title": "重题",
        "author": "白居易",
        "biography": "",
        "paragraphs": [
            "喜入山林初息影，厌趋朝市久劳生。早年薄有烟霞志，",
            "从兹耳界应清净，免见啾啾毁誉声。",
            "长松树下小溪头，班鹿胎巾白布裘。药圃茶园为产业，",
            "最爱一泉新引得，清泠屈曲绕阶流。",
            "日高睡足犹慵起，小阁重衾不怕寒。遗爱寺钟欹枕听，",
            "心泰身宁是归处，故乡何独在长安。",
            "宦途自此心长别，世事从今口不言。岂止形骸同土木，",
            "还有一条遗恨事，高家门馆未酬恩。"
        ],
        "notes": [
            ""
        ],
        "volume": "卷四百三十九",
        "no#": 68
    },
    {
        "title": "山中问月",
        "author": "白居易",
        "biography": "",
        "paragraphs": [
            "为问长安月，谁教不相离。昔随飞盖处，今照入山时。",
            "借助秋怀旷，留连夜卧迟。如归旧乡国，似对好亲知。",
            "松下行为伴，溪头坐有期。千岩将万壑，无处不相随。"
        ],
        "notes": [
            ""
        ],
        "volume": "卷四百三十九",
        "no#": 69
    },
    {
        "title": "正月十五日夜东林寺学禅偶怀蓝田杨主簿因呈智禅师",
        "author": "白居易",
        "biography": "",
        "paragraphs": [
            "新年三五东林夕，星汉迢迢钟梵迟。花县当君行乐夜，",
            "不觉定中微念起，明朝更问雁门师。"
        ],
        "notes": [
            ""
        ],
        "volume": "卷四百三十九",
        "no#": 70
    },
    {
        "title": "临水坐",
        "author": "白居易",
        "biography": "",
        "paragraphs": [
            "昔为东掖垣中客，今作西方社内人。",
            "手把杨枝临水坐，闲思往事似前身。"
        ],
        "notes": [
            ""
        ],
        "volume": "卷四百三十九",
        "no#": 71
    },
    {
        "title": "山居",
        "author": "白居易",
        "biography": "",
        "paragraphs": [
            "山斋方独往，尘事莫相仍。蓝舆辞鞍马，缁徒换友朋。",
            "朝餐唯药菜，夜伴只纱灯。除却青衫在，其余便是僧。"
        ],
        "notes": [
            ""
        ],
        "volume": "卷四百三十九",
        "no#": 72
    },
    {
        "title": "遗爱寺",
        "author": "白居易",
        "biography": "",
        "paragraphs": [
            "弄日临溪坐，寻花绕寺行。时时闻鸟语，处处是泉声。"
        ],
        "notes": [
            ""
        ],
        "volume": "卷四百三十九",
        "no#": 73
    },
    {
        "title": "山中与元九书，因题书后",
        "author": "白居易",
        "biography": "",
        "paragraphs": [
            "忆昔封书与君夜，金銮殿后欲明天。今夜封书在何处，"
        ],
        "notes": [
            ""
        ],
        "volume": "卷四百三十九",
        "no#": 74
    },
    {
        "title": "黄石岩下作",
        "author": "白居易",
        "biography": "",
        "paragraphs": [
            "久别鹓鸾侣，深随鸟兽群。教他远亲故，何处觅知闻。",
            "昔日青云意，今移向白云。"
        ],
        "notes": [
            ""
        ],
        "volume": "卷四百三十九",
        "no#": 75
    },
    {
        "title": "戏赠李十三判官",
        "author": "白居易",
        "biography": "",
        "paragraphs": [
            "垂鞭相送醉醺醺，遥见庐山指似君。",
            "想君初觉从军乐，未爱香炉峰上云。"
        ],
        "notes": [
            ""
        ],
        "volume": "卷四百三十九",
        "no#": 76
    },
    {
        "title": "醉中戏赠郑使君",
        "author": "白居易",
        "biography": "",
        "paragraphs": [
            "密座移红毯，酡颜照渌杯。双娥留且住，五马任先回。",
            "醉耳歌催醒，愁眉笑引开。平生少年兴，临老暂重来。"
        ],
        "notes": [
            ""
        ],
        "volume": "卷四百三十九",
        "no#": 77
    },
    {
        "title": "江亭夕望",
        "author": "白居易",
        "biography": "",
        "paragraphs": [
            "凭高望远思悠哉，晚上江亭夜未回。日欲没时红浪沸，",
            "争敢三年作归计，心知不及贾生才。"
        ],
        "notes": [
            ""
        ],
        "volume": "卷四百三十九",
        "no#": 78
    },
    {
        "title": "酬元员外三月三十日慈恩寺相忆见寄",
        "author": "白居易",
        "biography": "",
        "paragraphs": [
            "怅望慈恩三月尽，紫桐花落鸟关关。诚知曲水春相忆，",
            "谁言南国无霜雪，尽在愁人鬓发间。"
        ],
        "notes": [
            ""
        ],
        "volume": "卷四百三十九",
        "no#": 79
    },
    {
        "title": "偶然二首",
        "author": "白居易",
        "biography": "",
        "paragraphs": [
            "楚怀邪乱灵均直，放弃合宜何恻恻。汉文明圣贾生贤，",
            "月离于毕合滂沱，有时不雨何能测。",
            "火发城头鱼水里，救火竭池鱼失水。乖龙藏在牛领中，",
            "六十四卦七十钻，毕竟不能知所以。"
        ],
        "notes": [
            ""
        ],
        "volume": "卷四百三十九",
        "no#": 80
    },
    {
        "title": "中秋月",
        "author": "白居易",
        "biography": "",
        "paragraphs": [
            "万里清光不可思，添愁益恨绕天涯，谁人陇外久征戍，",
            "照他几许人肠断，玉兔银蟾远不知。"
        ],
        "notes": [
            ""
        ],
        "volume": "卷四百三十九",
        "no#": 81
    },
    {
        "title": "谢李六郎中寄新蜀茶",
        "author": "白居易",
        "biography": "",
        "paragraphs": [
            "故情周匝向交亲，新茗分张及病身。红纸一封书后信，",
            "不寄他人先寄我，应缘我是别茶人。"
        ],
        "notes": [
            ""
        ],
        "volume": "卷四百三十九",
        "no#": 82
    },
    {
        "title": "携诸山客同上香炉峰遇雨而还沾濡狼藉互相笑谑题此解嘲",
        "author": "白居易",
        "biography": "",
        "paragraphs": [
            "萧洒登山去，龙钟遇雨回。磴危攀薜荔，石滑践莓苔。",
            "袜污君相谑，鞋穿我自咍。莫欺泥土脚，曾蹋玉阶来。"
        ],
        "notes": [
            ""
        ],
        "volume": "卷四百三十九",
        "no#": 83
    },
    {
        "title": "彭蠡湖晚归",
        "author": "白居易",
        "biography": "",
        "paragraphs": [
            "彭蠡湖天晚，桃花水气春。鸟飞千白点，日没半红轮。",
            "何必为迁客，无劳是病身。何来临此望，少有不愁人。"
        ],
        "notes": [
            ""
        ],
        "volume": "卷四百三十九",
        "no#": 84
    },
    {
        "title": "酬赠李炼师见招",
        "author": "白居易",
        "biography": "",
        "paragraphs": [
            "几年司谏直承明，今日求真礼上清。曾犯龙鳞容不死，",
            "若许移家相近住，便驱鸡犬上层城。"
        ],
        "notes": [
            ""
        ],
        "volume": "卷四百三十九",
        "no#": 85
    },
    {
        "title": "西河雨夜送客",
        "author": "白居易",
        "biography": "",
        "paragraphs": [
            "云黑雨翛翛，江昏水暗流。有风催解缆，无月伴登楼。",
            "酒罢无多兴，帆开不少留。唯看一点火，遥认是行舟。"
        ],
        "notes": [
            ""
        ],
        "volume": "卷四百三十九",
        "no#": 86
    },
    {
        "title": "登西楼忆行简",
        "author": "白居易",
        "biography": "",
        "paragraphs": [
            "每因楼上西南望，始觉人间道路长。碍日暮山青蔟蔟，",
            "早晚东归来下峡，稳乘船舫过瞿唐。"
        ],
        "notes": [
            ""
        ],
        "volume": "卷四百三十九",
        "no#": 87
    },
    {
        "title": "罗子",
        "author": "白居易",
        "biography": "",
        "paragraphs": [
            "有女名罗子，生来才两春。我今年已长，日夜二毛新。",
            "顾念娇啼面，思量老病身。直应头似雪，始得见成人。"
        ],
        "notes": [
            ""
        ],
        "volume": "卷四百三十九",
        "no#": 88
    },
    {
        "title": "读僧灵彻诗",
        "author": "白居易",
        "biography": "",
        "paragraphs": [
            "东林寺里西廊下，石片镌题数首诗。",
            "言句怪来还校别，看名知是老汤师。"
        ],
        "notes": [
            ""
        ],
        "volume": "卷四百三十九",
        "no#": 89
    },
    {
        "title": "听李士良琵琶",
        "author": "白居易",
        "biography": "",
        "paragraphs": [
            "声似胡儿弹舌语，愁如塞月恨边云。",
            "闲人暂听犹眉敛，可使和蕃公主闻。"
        ],
        "notes": [
            ""
        ],
        "volume": "卷四百三十九",
        "no#": 90
    },
    {
        "title": "昭君怨",
        "author": "白居易",
        "biography": "",
        "paragraphs": [
            "明妃风貌最娉婷，合在椒房应四星。只得当年备宫掖，",
            "自是君恩薄如纸，不须一向恨丹青。"
        ],
        "notes": [
            ""
        ],
        "volume": "卷四百三十九",
        "no#": 91
    },
    {
        "title": "闲吟",
        "author": "白居易",
        "biography": "",
        "paragraphs": [
            "自从苦学空门法，销尽平生种种心。",
            "唯有诗魔降未得，每逢风月一闲吟。"
        ],
        "notes": [
            ""
        ],
        "volume": "卷四百三十九",
        "no#": 92
    },
    {
        "title": "戏问山石榴",
        "author": "白居易",
        "biography": "",
        "paragraphs": [
            "小树山榴近砌栽，半含红萼带花来。",
            "争知司马夫人妒，移到庭前便不开。"
        ],
        "notes": [
            ""
        ],
        "volume": "卷四百三十九",
        "no#": 93
    },
    {
        "title": "编集拙诗成一十五卷因题卷末戏赠元九、李二十",
        "author": "白居易",
        "biography": "",
        "paragraphs": [
            "一篇长恨有风情，十首秦吟近正声。每被老元偷格律，",
            "莫怪气粗言语大，新排十五卷诗成。"
        ],
        "notes": [
            ""
        ],
        "volume": "卷四百三十九",
        "no#": 94
    },
    {
        "title": "湖上闲望",
        "author": "白居易",
        "biography": "",
        "paragraphs": [
            "藤花浪拂紫茸条，菰叶风翻绿剪刀。",
            "闲弄水芳生楚思，时时合眼咏离骚。"
        ],
        "notes": [
            ""
        ],
        "volume": "卷四百三十九",
        "no#": 95
    }
]