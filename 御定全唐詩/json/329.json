[
    {
        "title": "祗役江西路上以诗代书寄内",
        "author": "权德舆",
        "biography": "",
        "paragraphs": [
            "辛苦事行役，风波倦晨暮。摇摇结遐心，靡靡即长路。",
            "别来如昨日，每见缺蟾兔。潮信催客帆，春光变江树。",
            "宦游岂云惬，归梦无复数。愧非超旷姿，循此局促步。",
            "笑言思暇日，规劝多远度。鹑服我久安，荆钗君所慕。",
            "伊予多昧理，初不涉世务。适因拥肿材，成此懒慢趣。",
            "一身常抱病，不复理章句。胸中无町畦，与物且多忤。",
            "既非大川楫，则守南山雾。胡为出处间，徒使名利污。",
            "羁孤望予禄，孩稚待我𫗦。未能即忘怀，恨恨以此故。",
            "终当税鞿鞅，岂待毕婚娶。如何久人寰，俯仰学举措。",
            "衡茅去迢递，水陆两驰骛。晰晰窥晓星，涂涂践朝露。",
            "静闻田鹤起，远见沙鸨聚。怪石不易跻，急湍那可溯。",
            "渔商闻远岸，烟火明古渡。下碇夜已深，上埼波不驻。",
            "畏途信非一，离念纷难具。枕席有余清，壶觞无与晤。",
            "南方出兰桂，归日自分付。北窗留琴书，无乃委童孺。",
            "春江足鱼雁，彼此勤尺素。早晚到中闺，怡然两相顾。"
        ],
        "notes": [
            ""
        ],
        "volume": "卷三百二十九",
        "no#": 1
    },
    {
        "title": "夜泊有怀",
        "author": "权德舆",
        "biography": "",
        "paragraphs": [
            "栖鸟向前林，暝色生寒芜。孤舟去不息，众感非一途。",
            "川程方浩淼，离思方郁纡。转枕眼未熟，拥衾泪已濡。",
            "窘然风水上，寝食疲朝晡。心想洞房夜，知君还向隅。"
        ],
        "notes": [
            ""
        ],
        "volume": "卷三百二十九",
        "no#": 2
    },
    {
        "title": "自桐庐如兰溪有寄",
        "author": "权德舆",
        "biography": "",
        "paragraphs": [
            "东南江路旧知名，惆怅春深又独行。新妇山头云半敛，",
            "满目归心何处说，欹眠搔首不胜情。"
        ],
        "notes": [
            ""
        ],
        "volume": "卷三百二十九",
        "no#": 3
    },
    {
        "title": "相思树",
        "author": "权德舆",
        "biography": "",
        "paragraphs": [
            "家寄江东远，身对江西春。空见相思树，不见相思人。"
        ],
        "notes": [
            ""
        ],
        "volume": "卷三百二十九",
        "no#": 4
    },
    {
        "title": "石楠树",
        "author": "权德舆",
        "biography": "",
        "paragraphs": [
            "石楠红叶透帘春，忆得妆成下锦茵。",
            "试折一枝含万恨，分明说向梦中人。"
        ],
        "notes": [
            ""
        ],
        "volume": "卷三百二十九",
        "no#": 5
    },
    {
        "title": "斗子滩",
        "author": "权德舆",
        "biography": "",
        "paragraphs": [
            "斗子滩头夜已深，月华偏照此时心。",
            "春江风水连天阔，归梦悠扬何处寻。"
        ],
        "notes": [
            ""
        ],
        "volume": "卷三百二十九",
        "no#": 6
    },
    {
        "title": "黄檗馆",
        "author": "权德舆",
        "biography": "",
        "paragraphs": [
            "驱车振楫越山川，候晓通宵冒烟雨。",
            "青枫浦上魂已销，黄檗馆前心自苦。"
        ],
        "notes": [
            ""
        ],
        "volume": "卷三百二十九",
        "no#": 7
    },
    {
        "title": "清明日次弋阳",
        "author": "权德舆",
        "biography": "",
        "paragraphs": [
            "自叹清明在远乡，桐花覆水葛溪长。",
            "家人定是持新火，点作孤灯照洞房。"
        ],
        "notes": [
            ""
        ],
        "volume": "卷三百二十九",
        "no#": 8
    },
    {
        "title": "中书夜直寄赠",
        "author": "权德舆",
        "biography": "",
        "paragraphs": [
            "通籍在金闺，怀君百虑迷。迢迢五夜永，脉脉两心齐。",
            "步履疲青琐，开缄倦紫泥。不堪风雨夜，转枕忆鸿妻。"
        ],
        "notes": [
            ""
        ],
        "volume": "卷三百二十九",
        "no#": 9
    },
    {
        "title": "病中寓直代书题寄",
        "author": "权德舆",
        "biography": "",
        "paragraphs": [
            "愚夫何所任，多病感君深。自谓青春壮，宁知白发侵。",
            "寝兴劳善祝，疏懒愧良箴。寂寞闻宫漏，那堪直夜心。"
        ],
        "notes": [
            ""
        ],
        "volume": "卷三百二十九",
        "no#": 10
    },
    {
        "title": "端午日礼部宿斋有衣服彩结之贶以诗还答",
        "author": "权德舆",
        "biography": "",
        "paragraphs": [
            "良辰当五日，偕老祝千年。彩缕同心丽，轻裾映体鲜。",
            "寂寥斋画省，款曲擘香笺。更想传觞处，孙孩遍目前。"
        ],
        "notes": [
            ""
        ],
        "volume": "卷三百二十九",
        "no#": 11
    },
    {
        "title": "酬九日",
        "author": "权德舆",
        "biography": "",
        "paragraphs": [
            "重九共游娱，秋光景气殊。他日头似雪，还对插茱萸。"
        ],
        "notes": [
            ""
        ],
        "volume": "卷三百二十九",
        "no#": 12
    },
    {
        "title": "和九日从杨氏姊游",
        "author": "权德舆",
        "biography": "",
        "paragraphs": [
            "秋光风露天，令节庆初筵。易象家人吉，闺门女士贤。",
            "招邀菊酒会，属和柳花篇。今日同心赏，全胜落帽年。"
        ],
        "notes": [
            ""
        ],
        "volume": "卷三百二十九",
        "no#": 13
    },
    {
        "title": "上巳日贡院考杂文不遂赴九华观祓禊之会以二绝句申赠",
        "author": "权德舆",
        "biography": "",
        "paragraphs": [
            "三日韶光处处新，九华仙洞七香轮。",
            "老夫留滞何由往，瑉玉相和正绕身。",
            "禊饮寻春兴有余，深情婉婉见双鱼。",
            "同心齐体如身到，临水烦君便祓除。"
        ],
        "notes": [
            ""
        ],
        "volume": "卷三百二十九",
        "no#": 14
    },
    {
        "title": "和九华观见怀贡院八韵",
        "author": "权德舆",
        "biography": "",
        "paragraphs": [
            "上巳好风景，仙家足芳菲。地殊兰亭会，人似山阴归。",
            "丹灶缀珠掩，白云岩径微。真宫集女士，虚室涵春辉。",
            "拘限心杳杳，欢言望依依。滞兹文墨职，坐与琴觞违。",
            "丽曲涤烦虚，幽缄发清机。支颐一吟想，恨不双翻飞。"
        ],
        "notes": [
            ""
        ],
        "volume": "卷三百二十九",
        "no#": 15
    },
    {
        "title": "桃源篇",
        "author": "权德舆",
        "biography": "",
        "paragraphs": [
            "小年尝读桃源记，忽睹良工施绘事。岩径初欣缭绕通，",
            "渐入空蒙迷鸟道，宁知掩映有人家。庞眉秀骨争迎客，",
            "石髓云英甘且香，仙翁留饭出青囊。相逢自是松乔侣，",
            "忽闻丽曲金玉声，便使老夫思阁笔。"
        ],
        "notes": [
            ""
        ],
        "volume": "卷三百二十九",
        "no#": 16
    },
    {
        "title": "新月与儿女夜坐听琴举酒",
        "author": "权德舆",
        "biography": "",
        "paragraphs": [
            "泥泥露凝叶，骚骚风入林。以兹皓月圆，不厌良夜深。",
            "列坐屏轻箑，放怀弦素琴。儿女各冠笄，孙孩绕衣襟。",
            "乃知大隐趣，宛若沧洲心。方结偕老期，岂惮华发侵。",
            "笑语向兰室，风流传玉音。愧君袖中字，价重双南金。"
        ],
        "notes": [
            ""
        ],
        "volume": "卷三百二十九",
        "no#": 17
    },
    {
        "title": "七夕",
        "author": "权德舆",
        "biography": "",
        "paragraphs": [
            "今日云輧渡鹊桥，应非脉脉与迢迢。",
            "家人竞喜开妆镜，月下穿针拜九霄。"
        ],
        "notes": [
            ""
        ],
        "volume": "卷三百二十九",
        "no#": 18
    },
    {
        "title": "县君赴兴庆宫朝贺载之奉行册礼，因书即事",
        "author": "权德舆",
        "biography": "",
        "paragraphs": [
            "合卺交欢二十年，今朝比翼共朝天。风传漏刻香车度，",
            "相期偕老宜家处，鹤发鱼轩更可怜。"
        ],
        "notes": [
            ""
        ],
        "volume": "卷三百二十九",
        "no#": 19
    },
    {
        "title": "元和元年蒙恩封成纪县伯时室中封安喜县君感庆兼怀聊申贺赠",
        "author": "权德舆",
        "biography": "",
        "paragraphs": [
            "启土封成纪，宜家县安喜。同欣井赋开，共受闺门祉。",
            "珩璜联采组，琴瑟谐宫征。更待悬车时，与君欢暮齿。"
        ],
        "notes": [
            ""
        ],
        "volume": "卷三百二十九",
        "no#": 20
    },
    {
        "title": "河南崔尹即安喜从兄宜于室家四十余岁一昨寓书病传永写告身既枉善祝因成绝句",
        "author": "权德舆",
        "biography": "",
        "paragraphs": [
            "五色金光鸾凤飞，三川墨妙巧相辉。",
            "尊崇善祝今如此，共待曾玄捧翟衣。"
        ],
        "notes": [
            ""
        ],
        "volume": "卷三百二十九",
        "no#": 21
    },
    {
        "title": "奉使丰陵职司卤簿，通宵涉路，因寄内",
        "author": "权德舆",
        "biography": "",
        "paragraphs": [
            "彩仗列森森，行宫夜漏深。殳鋋方启路，钲鼓正交音。",
            "曙月思兰室，前山辨谷林。家人念行役，应见此时心。"
        ],
        "notes": [
            ""
        ],
        "volume": "卷三百二十九",
        "no#": 22
    },
    {
        "title": "酬南园新亭宴会璩新第慰庆之作，时任宾客",
        "author": "权德舆",
        "biography": "",
        "paragraphs": [
            "南宫烟景浓，平视中南峰。官闲似休沐，尽室来相从。",
            "日抱汉阴瓮，或成蝴蝶梦。树老欲连云，竹深疑入洞。",
            "欢言交羽觞，列坐俨成行。歌吟不能去，待此明月光。",
            "好逑蕴明识，内顾多惭色。不厌梁鸿贫，常讥伯宗直。",
            "予婿信时英，谏垣金玉声。男儿才弱冠，射策幸成名。",
            "偃放斯自足，翛然去营欲。散木固无堪，虚舟常任触。",
            "大隐本吾心，喜君流好音。相期悬车岁，此地即中林。"
        ],
        "notes": [
            ""
        ],
        "volume": "卷三百二十九",
        "no#": 23
    },
    {
        "title": "七夕见与诸孙题乞巧文",
        "author": "权德舆",
        "biography": "",
        "paragraphs": [
            "外孙争乞巧，内子共题文。隐映花奁对，参差绮席分。",
            "鹊桥临片月，河鼓掩轻云。羡此婴儿辈，吹呼彻曙闻。"
        ],
        "notes": [
            ""
        ],
        "volume": "卷三百二十九",
        "no#": 24
    },
    {
        "title": "太常寺宿斋有寄",
        "author": "权德舆",
        "biography": "",
        "paragraphs": [
            "转枕挑灯候晓鸡，相君应叹太常妻。",
            "长年多病偏相忆，不遣归时醉似泥。"
        ],
        "notes": [
            ""
        ],
        "volume": "卷三百二十九",
        "no#": 25
    },
    {
        "title": "朝回阅乐寄绝句",
        "author": "权德舆",
        "biography": "",
        "paragraphs": [
            "子城风暖百花初，楼上龟兹引导车。",
            "曲罢卿卿理驺驭，细君相望意何如。"
        ],
        "notes": [
            ""
        ],
        "volume": "卷三百二十九",
        "no#": 26
    },
    {
        "title": "中书宿斋有寄",
        "author": "权德舆",
        "biography": "",
        "paragraphs": [
            "铜壶漏滴斗阑干，泛滟金波照露盘。",
            "遥想洞房眠正熟，不堪深夜凤池寒。"
        ],
        "notes": [
            ""
        ],
        "volume": "卷三百二十九",
        "no#": 27
    },
    {
        "title": "中书送敕赐斋馔戏酬",
        "author": "权德舆",
        "biography": "",
        "paragraphs": [
            "常日每齐眉，今朝共解颐。遥知大官膳，应与众雏嬉。"
        ],
        "notes": [
            ""
        ],
        "volume": "卷三百二十九",
        "no#": 28
    },
    {
        "title": "敕赐长寿酒因口号以赠",
        "author": "权德舆",
        "biography": "",
        "paragraphs": [
            "恩沾长寿酒，归遗同心人。满酌共君醉，一杯千万春。"
        ],
        "notes": [
            ""
        ],
        "volume": "卷三百二十九",
        "no#": 29
    },
    {
        "title": "湖南观察使故相国袁公挽歌二首",
        "author": "权德舆",
        "biography": "",
        "paragraphs": [
            "五驱龙虎节，一入凤凰池。令尹自无喜，羊公人不疑。",
            "天归京兆日，叶下洞庭时。湘水秋风至，凄凉吹素旗。",
            "丹旐发江皋，人悲雁亦号。湘南罢亥市，汉上改词曹。",
            "表墓双碑立，尊名一字褒。常闻平楚狱，为报里门高。"
        ],
        "notes": [
            ""
        ],
        "volume": "卷三百二十九",
        "no#": 30
    },
    {
        "title": "玉山岭上作",
        "author": "权德舆",
        "biography": "",
        "paragraphs": [
            "悠悠驱匹马，征路上连冈。晚翠深云窦，寒苔净石梁。",
            "荻花偏似雪，枫叶不禁霜。愁见前程远，空郊下夕阳。"
        ],
        "notes": [
            ""
        ],
        "volume": "卷三百二十九",
        "no#": 31
    },
    {
        "title": "题邵端公林亭",
        "author": "权德舆",
        "biography": "",
        "paragraphs": [
            "春光何处好，柱史有林塘。莺啭风初暖，花开日欲长。",
            "凿池通野水，扫径阅新芳。更置盈尊酒，时时醉楚狂。"
        ],
        "notes": [
            ""
        ],
        "volume": "卷三百二十九",
        "no#": 32
    },
    {
        "title": "酬裴杰秀才新樱桃",
        "author": "权德舆",
        "biography": "",
        "paragraphs": [
            "新果真琼液，来应宴紫兰。圆疑窃龙颔，色已夺鸡冠。",
            "远火微微辨，残星隐隐看。茂先知味易，曼倩恨偷难。",
            "忍用烹骍骆，从将玩玉盘。流年如可驻，何必九华丹。"
        ],
        "notes": [
            ""
        ],
        "volume": "卷三百二十九",
        "no#": 33
    },
    {
        "title": "次滕老庄",
        "author": "权德舆",
        "biography": "",
        "paragraphs": [
            "征途无旅馆，当昼喜逢君。羸病仍留客，朝朝扫白云。"
        ],
        "notes": [
            ""
        ],
        "volume": "卷三百二十九",
        "no#": 34
    },
    {
        "title": "宿严陵",
        "author": "权德舆",
        "biography": "",
        "paragraphs": [
            "身羁从事驱征传，江入新安泛暮涛。",
            "今夜子陵滩下泊，自惭相去九牛毛。"
        ],
        "notes": [
            ""
        ],
        "volume": "卷三百二十九",
        "no#": 35
    },
    {
        "title": "题云师山房",
        "author": "权德舆",
        "biography": "",
        "paragraphs": [
            "云公兰若深山里，月明松殿微风起。",
            "试问空门清净心，莲花不著秋潭水。"
        ],
        "notes": [
            ""
        ],
        "volume": "卷三百二十九",
        "no#": 36
    },
    {
        "title": "栖霞寺云居室",
        "author": "权德舆",
        "biography": "",
        "paragraphs": [
            "一径萦纡至此穷，山僧盥漱白云中。",
            "闲吟定后更何事，石上松枝常有风。"
        ],
        "notes": [
            ""
        ],
        "volume": "卷三百二十九",
        "no#": 37
    },
    {
        "title": "舟行夜泊",
        "author": "权德舆",
        "biography": "",
        "paragraphs": [
            "萧萧落叶送残秋，寂寞寒波急暝流。",
            "今夜不知何处泊，断猿晴月引孤舟。"
        ],
        "notes": [
            ""
        ],
        "volume": "卷三百二十九",
        "no#": 38
    },
    {
        "title": "发硖石路上却寄内",
        "author": "权德舆",
        "biography": "",
        "paragraphs": [
            "莎栅东行五谷深，千峰万壑雨沉沉。",
            "细君几日路经此，应见悲翁相望心。"
        ],
        "notes": [
            ""
        ],
        "volume": "卷三百二十九",
        "no#": 39
    },
    {
        "title": "冬至宿斋时郡君南内朝谒因寄",
        "author": "权德舆",
        "biography": "",
        "paragraphs": [
            "清斋独向丘园拜，盛服想君兴庆朝。",
            "明日一阳生百福，不辞相望阻寒宵。"
        ],
        "notes": [
            ""
        ],
        "volume": "卷三百二十九",
        "no#": 40
    },
    {
        "title": "和河南罗主簿送校书兄归江南",
        "author": "权德舆",
        "biography": "",
        "paragraphs": [
            "兄弟泣殊方，天涯指故乡。断云无定处，归雁不成行。",
            "草莽人烟少，风波水驿长。上虞亲渤澥，东楚隔潇湘。",
            "古戍阴传火，寒芜晓带霜。海门潮滟滟，沙岸荻苍苍。",
            "京辇辞芸阁，衡方忆草堂。知君始宁隐，还缉旧荷裳。"
        ],
        "notes": [
            ""
        ],
        "volume": "卷三百二十九",
        "no#": 41
    },
    {
        "title": "与故人夜坐道旧",
        "author": "权德舆",
        "biography": "",
        "paragraphs": [
            "笑语欢今夕，烟霞怆昔游。清羸还对月，迟暮更逢秋。",
            "胜理方自得，浮名不在求。终当制初服，相与卧林丘。"
        ],
        "notes": [
            ""
        ],
        "volume": "卷三百二十九",
        "no#": 42
    },
    {
        "title": "句",
        "author": "权德舆",
        "biography": "",
        "paragraphs": [
            "耒水波纹细，湘江竹叶轻。。",
            "古时楼上清明夜，月照楼前撩乱花。今日成阴复成子，",
            "新妇矶头云半敛，女儿滩畔月初明。",
            "回合千峰里，晴光似画图。",
            "征车随反照，候吏映白云。"
        ],
        "notes": [
            ""
        ],
        "volume": "卷三百二十九",
        "no#": 43
    }
]