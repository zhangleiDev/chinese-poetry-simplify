[
    {
        "title": "雪后寄崔二十六丞公",
        "author": "韩愈",
        "biography": "",
        "paragraphs": [
            "蓝田十月雪塞关，我兴南望愁群山。攒天嵬嵬冻相映，",
            "殿前群公赐食罢，骅骝蹋路骄且闲。称多量少鉴裁密，",
            "归来殒涕掩关卧，心之纷乱谁能删。诗翁憔悴㔉荒棘，",
            "乾坤惠施万物遂，独于数子怀偏悭。朝欷暮唶不可解，"
        ],
        "notes": [
            ""
        ],
        "volume": "卷三百四十二",
        "no#": 1
    },
    {
        "title": "送僧澄观",
        "author": "韩愈",
        "biography": "",
        "paragraphs": [
            "浮屠西来何施为，扰扰四海争宾士。构楼架阁切星汉，",
            "越商胡贾脱身罪，珪璧满船宁计资。清淮无波平如席，",
            "影沈潭底龙惊遁，当昼无云跨虚碧。借问经营本何人，",
            "皆言澄观虽僧徒，公才吏用当今无。后从徐州辟书至，",
            "向风长叹不可见，我欲收敛加冠巾。洛阳穷秋厌穷独，",
            "惜哉已老无所及，坐睨神骨空潸然。临淮太守初到郡，"
        ],
        "notes": [
            ""
        ],
        "volume": "卷三百四十二",
        "no#": 2
    },
    {
        "title": "山南郑相公樊员外酬答为诗其末咸有见及语樊封以示愈依赋士四韵以献",
        "author": "韩愈",
        "biography": "",
        "paragraphs": [
            "梁维西南屏，山厉水刻屈。禀生肖剿刚，难谐在民物。",
            "荥公鼎轴老，享斡力健倔。帝咨女予往，牙纛前岔坲。",
            "威风挟惠气，盖壤两劘拂。茫漫华黑间，指画变恍欻。",
            "诚既富而美，章汇霍炳蔚。日延讲大训，龟判错衮黻。",
            "樊子坐宾署，演孔刮老佛。金舂撼玉应，厥臭剧蕙郁。",
            "遗我一言重，跽受惕斋栗。辞悭义卓阔，呀豁疚掊掘。",
            "如新去耵聍，雷霆逼飓f2。缀此岂为训，俚言绍庄屈。"
        ],
        "notes": [
            ""
        ],
        "volume": "卷三百四十二",
        "no#": 3
    },
    {
        "title": "奉和武相公镇蜀时咏使宅韦太尉所养孔雀",
        "author": "韩愈",
        "biography": "",
        "paragraphs": [
            "穆穆鸾凤友，何年来止兹。飘零失故态，隔绝抱长思。",
            "翠角高独耸，金华焕相差。坐蒙恩顾重，毕命守阶墀。"
        ],
        "notes": [
            ""
        ],
        "volume": "卷三百四十二",
        "no#": 4
    },
    {
        "title": "感春三首",
        "author": "韩愈",
        "biography": "",
        "paragraphs": [
            "偶坐藤树下，暮春下旬间。藤阴已可庇，落蕊还漫漫。",
            "亹亹新叶大，珑珑晚花干。青天高寥寥，两蝶飞翻翻。",
            "时节适当尔，怀悲自无端。",
            "黄黄芜菁花，桃李事已退。狂风簸枯榆，狼藉九衢内。",
            "春序一如此，汝颜安足赖。谁能驾飞车，相从观海外。",
            "晨游百花林，朱朱兼白白。柳枝弱而细，悬树垂百尺。",
            "左右同来人，金紫贵显剧。娇童为我歌，哀响跨筝笛。",
            "艳姬蹋筵舞，清眸刺剑戟。心怀平生友，莫一在燕席。",
            "死者长眇芒，生者困乖隔。少年真可喜，老大百无益。"
        ],
        "notes": [
            ""
        ],
        "volume": "卷三百四十二",
        "no#": 5
    },
    {
        "title": "早赴街西行香赠卢李二中舍人",
        "author": "韩愈",
        "biography": "",
        "paragraphs": [
            "天街东西异，祗命遂成游。月明御沟晓，蝉吟堤树秋。",
            "老僧情不薄，僻寺境还幽。寂寥二三子，归骑得相收。"
        ],
        "notes": [
            ""
        ],
        "volume": "卷三百四十二",
        "no#": 6
    },
    {
        "title": "晚寄张十八助教周郎博士",
        "author": "韩愈",
        "biography": "",
        "paragraphs": [
            "日薄风景旷，出归偃前簷。晴云如擘絮，新月似磨镰。",
            "田野兴偶动，衣冠情久厌。吾生可携手，叹息岁将淹。"
        ],
        "notes": [
            ""
        ],
        "volume": "卷三百四十二",
        "no#": 7
    },
    {
        "title": "题张十八所居",
        "author": "韩愈",
        "biography": "",
        "paragraphs": [
            "君居泥沟上，沟浊萍青青。蛙讙桥未扫，蝉嘒门长扃。",
            "名秩后千品，诗文齐六经。端来问奇字，为我讲声形。"
        ],
        "notes": [
            ""
        ],
        "volume": "卷三百四十二",
        "no#": 8
    },
    {
        "title": "奉酬卢给事云夫四兄曲江荷花行见寄并呈上钱七兄阁老张十八助教",
        "author": "韩愈",
        "biography": "",
        "paragraphs": [
            "曲江千顷秋波净，平铺红云盖明镜。大明宫中给事归，",
            "我今官闲得婆娑，问言何处芙蓉多。撑舟昆明度云锦，",
            "玉山前却不复来，曲江汀滢水准杯。我时相思不觉一回首，"
        ],
        "notes": [
            ""
        ],
        "volume": "卷三百四十二",
        "no#": 9
    },
    {
        "title": "奉和钱七兄曹长盆池所植",
        "author": "韩愈",
        "biography": "",
        "paragraphs": [
            "翻翻江浦荷，而今生在此。擢擢菰叶长，芳根复谁徙。",
            "露涵两鲜翠，风荡相磨倚。但取主人知，谁言盆盎是。"
        ],
        "notes": [
            ""
        ],
        "volume": "卷三百四十二",
        "no#": 10
    },
    {
        "title": "记梦",
        "author": "韩愈",
        "biography": "",
        "paragraphs": [
            "夜梦神官与我言，罗缕道妙角与根。挈携陬维口澜翻，",
            "我徒三人共追之，一人前度安不危。我亦平行蹋y槱e，",
            "神官见我开颜笑，前对一人壮非少。石坛坡陀可坐卧，",
            "壮非少者哦七言，六字常语一字难。我以指撮白玉丹，",
            "乃知仙人未贤圣，护短凭愚邀我敬。我能屈曲自世间，"
        ],
        "notes": [
            ""
        ],
        "volume": "卷三百四十二",
        "no#": 11
    },
    {
        "title": "南内朝贺归呈同官",
        "author": "韩愈",
        "biography": "",
        "paragraphs": [
            "薄云蔽秋曦，清雨不成泥。罢贺南内衙，归凉晓凄凄。",
            "绿槐十二街，涣散驰轮蹄。余惟戆书生，孤身无所赍。",
            "三黜竟不去，致官九列齐。岂惟一身荣，佩玉冠簪犀。",
            "滉荡天门高，著籍朝厥妻。文才不如人，行又无町畦。",
            "问之朝廷事，略不知东西。况于经籍深，岂究端与倪。",
            "君恩太山重，不见酬稗稊。所职事无多，又不自提撕。",
            "明庭集孔鸾，曷取于凫鹥。树以松与柏，不宜间蒿藜。",
            "婉娈自媚好，几时不见挤。贪食以忘躯，鲜不调盐醯。",
            "法吏多少年，磨淬出角圭。将举汝愆尤，以为己阶梯。",
            "收身归关东，期不到死迷。"
        ],
        "notes": [
            ""
        ],
        "volume": "卷三百四十二",
        "no#": 12
    },
    {
        "title": "朝归",
        "author": "韩愈",
        "biography": "",
        "paragraphs": [
            "峨峨进贤冠，耿耿水苍佩。服章岂不好，不与德相对。",
            "顾影听其声，赪颜汗渐背。进乏犬鸡效，又不勇自退。",
            "坐食取其肥，无堪等聋瞆。长风吹天墟，秋日万里晒。",
            "抵暮但昏眠，不成歌慷慨。"
        ],
        "notes": [
            ""
        ],
        "volume": "卷三百四十二",
        "no#": 13
    },
    {
        "title": "杂诗四首",
        "author": "韩愈",
        "biography": "",
        "paragraphs": [
            "朝蝇不须驱，暮蚊不可拍。蝇蚊满八区，可尽与相格。",
            "得时能几时，与汝恣啖咋。凉风九月到，扫不见踪迹。",
            "鹊鸣声楂楂，乌杂讯护护。争斗庭宇间，持身博弹射。",
            "黄鹄能忍饥，两翅久不擘。苍苍云海路，岁晚将无获。",
            "截橑为欂栌，斫楹以为椽。束蒿以代之，小大不相权。",
            "虽无风雨灾，得不覆且颠。解辔弃骐骥，蹇驴鞭使前。",
            "昆仑高万里，岁尽道苦邅。停车卧轮下，绝意于神仙。",
            "雀鸣朝营食，鸠鸣暮觅群。独有知时鹤，虽鸣不缘身。",
            "喑蝉终不鸣，有抱不列陈。蛙黾鸣无谓，合合只乱人。"
        ],
        "notes": [
            ""
        ],
        "volume": "卷三百四十二",
        "no#": 14
    },
    {
        "title": "读东方朔杂事",
        "author": "韩愈",
        "biography": "",
        "paragraphs": [
            "严严王母宫，下维万仙家。噫欠为飘风，濯手大雨沱。",
            "方朔乃竖子，骄不加禁诃。偷入雷电室，𫐒輘掉狂车。",
            "王母闻以笑，卫官助呀呀。不知万万人，生身埋泥沙。",
            "簸顿五山踣，流漂八维蹉。曰吾儿可憎，奈此狡狯何。",
            "方朔闻不喜，褫身络蛟蛇。瞻相北斗柄，两手自相挼。",
            "群仙急乃言，百犯庸不科。向观睥睨处，事在不可赦。",
            "欲不布露言，外口实喧哗。王母不得已，颜嚬口赍嗟。",
            "颔头可其奏，送以紫玉珂。方朔不惩创，挟恩更矜夸。",
            "诋欺刘天子，正昼溺殿衙。一旦不辞诀，摄身凌苍霞。"
        ],
        "notes": [
            ""
        ],
        "volume": "卷三百四十二",
        "no#": 15
    },
    {
        "title": "谴疟鬼",
        "author": "韩愈",
        "biography": "",
        "paragraphs": [
            "屑屑水帝魂，谢谢无余辉。如何不肖子，尚奋疟鬼威。",
            "乘秋作寒热，翁妪所骂讥。求食欧泄间，不知臭秽非。",
            "医师加百毒，熏灌无停机。灸师施艾炷，酷若猎火围。",
            "诅师毒口牙，舌作霹雳飞。符师弄刀笔，丹墨交横挥。",
            "咨汝之胄出，门户何巍巍。祖轩而父顼，未沫于前徽。",
            "不修其操行，贱薄似汝稀。岂不忝厥祖，腼然不知归。",
            "湛湛江水清，归居安汝妃。清波为裳衣，白石为门畿。",
            "呼吸明月光，手掉芙蓉旗。降集随九歌，饮芳而食菲。",
            "赠汝以好辞，咄汝去莫违。"
        ],
        "notes": [
            ""
        ],
        "volume": "卷三百四十二",
        "no#": 16
    },
    {
        "title": "示儿",
        "author": "韩愈",
        "biography": "",
        "paragraphs": [
            "始我来京师，止携一束书。辛勤三十年，以有此屋庐。",
            "此屋岂为华，于我自有余。中堂高且新，四时登牢蔬。",
            "前荣馔宾亲，冠婚之所于。庭内无所有，高树八九株。",
            "有藤娄络之，春华夏阴敷。东堂坐见山，云风相吹嘘。",
            "松果连南亭，外有瓜芋区。西偏屋不多，槐榆翳空虚。",
            "山鸟旦夕鸣，有类涧谷居。主妇治北堂，膳服适戚疏。",
            "恩封高平君，子孙从朝裾。开门问谁来，无非卿大夫。",
            "不知官高卑，玉带悬金鱼。问客之所为，峨冠讲唐虞。",
            "酒食罢无为，棋槊以相娱。凡此座中人，十九持钧枢。",
            "又问谁与频，莫与张樊如。来过亦无事，考评道精粗。",
            "跹跹媚学子，墙屏日有徒。以能问不能，其蔽岂可祛。",
            "嗟我不修饰，事与庸人俱。安能坐如此，比肩于朝儒。",
            "诗以示儿曹，其无迷厥初。"
        ],
        "notes": [
            ""
        ],
        "volume": "卷三百四十二",
        "no#": 17
    },
    {
        "title": "庭楸",
        "author": "韩愈",
        "biography": "",
        "paragraphs": [
            "庭楸止五株，共生十步间。各有藤绕之，上各相钩联。",
            "下叶各垂地，树颠各云连。朝日出其东，我常坐西偏。",
            "夕日在其西，我常坐东边。当昼日在上，我在中央间。",
            "仰视何青青，上不见纤穿。朝暮无日时，我且八九旋。",
            "濯濯晨露香，明珠何联联。夜月来照之，蒨蒨自生烟。",
            "我已自顽钝，重遭五楸牵。客来尚不见，肯到权门前。",
            "权门众所趋，有客动百千。九牛亡一毛，未在多少间。",
            "往既无可顾，不往自可怜。"
        ],
        "notes": [
            ""
        ],
        "volume": "卷三百四十二",
        "no#": 18
    },
    {
        "title": "玩月喜张十八员外以王六秘书至",
        "author": "韩愈",
        "biography": "",
        "paragraphs": [
            "前夕虽十五，月长未满规。君来晤我时，风露渺无涯。",
            "浮云散白石，天宇开青池。孤质不自惮，中天为君施。",
            "玩玩夜遂久，亭亭曙将披。况当今夕圆，又以嘉客随。",
            "惜无酒食乐，但用歌嘲为。"
        ],
        "notes": [
            ""
        ],
        "volume": "卷三百四十二",
        "no#": 19
    },
    {
        "title": "和李相公摄事南郊，览物兴怀，呈一二知旧",
        "author": "韩愈",
        "biography": "",
        "paragraphs": [
            "灿灿辰角曙，亭亭寒露朝。川原共澄映，云日还浮飘。",
            "上宰严祀事，清途振华镳。圆丘峻且坦，前对南山标。",
            "村树黄复绿，中田稼何饶。顾瞻想岩谷，兴叹倦尘嚣。",
            "惟彼颠瞑者，去公岂不辽。为仁朝自治，用静兵以销。",
            "勿惮吐捉勤，可歌风雨调。圣贤相遇少，功德今宣昭。"
        ],
        "notes": [
            ""
        ],
        "volume": "卷三百四十二",
        "no#": 20
    },
    {
        "title": "和裴仆射相公假山十一韵",
        "author": "韩愈",
        "biography": "",
        "paragraphs": [
            "公乎真爱山，看山旦连夕。犹嫌山在眼，不得著脚历。",
            "枉语山中人，匄我涧侧石。有来应公须，归必载金帛。",
            "当轩乍骈罗，随势忽开坼。有洞若神剜，有岩类天划。",
            "终朝岩洞间，歌鼓燕宾戚。孰谓衡霍期，近在王侯宅。",
            "傅氏筑已卑，磻溪钓何激。逍遥功德下，不与事相摭。",
            "乐我盛明朝，于焉傲今昔。"
        ],
        "notes": [
            ""
        ],
        "volume": "卷三百四十二",
        "no#": 21
    },
    {
        "title": "与张十八同效阮步兵一日复一夕",
        "author": "韩愈",
        "biography": "",
        "paragraphs": [
            "一日复一日，一朝复一朝。只见有不如，不见有所超。",
            "食作前日味，事作前日调。不知久不死，悯悯尚谁要。",
            "富贵自絷拘，贫贱亦煎焦。俯仰未得所，一世已解镳。",
            "譬如笼中鹤，六翮无所摇。譬如兔得蹄，安用东西跳。",
            "还看古人书，复举前人瓢。未知所穷竟，且作新诗谣。"
        ],
        "notes": [
            ""
        ],
        "volume": "卷三百四十二",
        "no#": 22
    },
    {
        "title": "送诸葛觉往随州读书",
        "author": "韩愈",
        "biography": "",
        "paragraphs": [
            "邺侯家多书，插架三万轴。一一悬牙签，新若手未触。",
            "为人强记览，过眼不再读。伟哉群圣文，磊落载其腹。",
            "行年五十余，出守数已六。京邑有旧庐，不容久食宿。",
            "台阁多官员，无地寄一足。我虽官在朝，气势日局缩。",
            "屡为丞相言，虽恳不见录。送行过浐水，东望不转目。",
            "今子从之游，学问得所欲。入海观龙鱼，矫翮逐黄鹄。",
            "勉为新诗章，月寄三四幅。"
        ],
        "notes": [
            ""
        ],
        "volume": "卷三百四十二",
        "no#": 23
    },
    {
        "title": "南溪始泛三首",
        "author": "韩愈",
        "biography": "",
        "paragraphs": [
            "榜舟南山下，上上不得返。幽事随去多，孰能量近远。",
            "阴沈过连树，藏昂抵横阪。石粗肆磨砺，波恶厌牵挽。",
            "或倚偏岸渔，竟就平洲饭。点点暮雨飘，梢梢新月偃。",
            "余年懔无几，休日怆已晚。自是病使然，非由取高蹇。",
            "南溪亦清驶，而无楫与舟。山农惊见之，随我劝不休。",
            "不惟儿童辈，或有杖白头。馈我笼中瓜，劝我此淹留。",
            "我云以病归，此已颇自由。幸有用余俸，置居在西畴。",
            "囷仓米谷满，未有旦夕忧。上去无得得，下来亦悠悠。",
            "但恐烦里闾，时有缓急投。愿为同社人，鸡豚燕春秋。",
            "足弱不能步，自宜收朝迹。羸形可舆致，佳观安事掷。",
            "即此南阪下，久闻有水石。拖舟入其间，溪流正清激。",
            "随波吾未能，峻濑乍可刺。鹭起若导吾，前飞数十尺。",
            "亭亭柳带沙，团团松冠壁。归时还尽夜，谁谓非事役。"
        ],
        "notes": [
            ""
        ],
        "volume": "卷三百四十二",
        "no#": 24
    }
]