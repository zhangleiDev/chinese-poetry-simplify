[
    {
        "title": "虎丘山真娘墓",
        "author": "沈亚之",
        "biography": "",
        "paragraphs": [
            "金钗沦剑壑，兹地似花台。油壁何人值，钱塘度曲哀。",
            "翠余长染柳，香重欲熏梅。但道行云去，应随魂梦来。"
        ],
        "notes": [
            ""
        ],
        "volume": "卷四百九十三",
        "no#": 1
    },
    {
        "title": "答殷尧藩赠罢泾源记室",
        "author": "沈亚之",
        "biography": "",
        "paragraphs": [
            "劳君辍雅话，听说事疆场。提笔从征虏，飞书始伏羌。",
            "河流辞马岭，节卧听龙骧。孤负平生剑，空怜射斗光。"
        ],
        "notes": [
            ""
        ],
        "volume": "卷四百九十三",
        "no#": 2
    },
    {
        "title": "五月六日，发石头城，步望前船，示舍弟兼寄侯郎",
        "author": "沈亚之",
        "biography": "",
        "paragraphs": [
            "客子去淮阳，逶迤别梦长。水关开夜锁，雾棹起晨凉。",
            "烟月期同赏，风波勿异行。隐山曾撼橹，转濑指遥樯。",
            "蒲叶吴刀绿，筠筒楚粽香。因书报惠远，为我忆檀郎。"
        ],
        "notes": [
            ""
        ],
        "volume": "卷四百九十三",
        "no#": 3
    },
    {
        "title": "别庞子肃",
        "author": "沈亚之",
        "biography": "",
        "paragraphs": [
            "自为应仙才，丹砂炼几回。山秋梦桂树，月晓忆瑶台。",
            "雨雪依岩避，烟云逐步开。今朝龙仗去，早晚鹤书来。"
        ],
        "notes": [
            ""
        ],
        "volume": "卷四百九十三",
        "no#": 4
    },
    {
        "title": "春色满皇州",
        "author": "沈亚之",
        "biography": "",
        "paragraphs": [
            "何处春辉好，偏宜在雍州。花明夹城道，柳暗曲江头。",
            "风软游丝重，光融瑞气浮。斗鸡怜短草，乳燕傍高楼。",
            "绣毂盈香陌，新泉溢御沟。回看日欲暮，还骑似川流。"
        ],
        "notes": [
            ""
        ],
        "volume": "卷四百九十三",
        "no#": 5
    },
    {
        "title": "宿白马津寄寇立",
        "author": "沈亚之",
        "biography": "",
        "paragraphs": [
            "客思听蛩嗟，秋怀似乱砂。剑头悬日影，蝇鼻落灯花。",
            "天外归鸿断，漳南别路赊。闻君同旅舍，几得梦还家。"
        ],
        "notes": [
            ""
        ],
        "volume": "卷四百九十三",
        "no#": 6
    },
    {
        "title": "汴州船行赋岸傍所见",
        "author": "沈亚之",
        "biography": "",
        "paragraphs": [
            "古木晓苍苍，秋林拂岸香。露珠虫网细，金缕兔丝长。",
            "秋浪时回沫，惊鳞乍触航。蓬烟拈绿线，棘实缀红囊。",
            "乱穗摇鼯尾，出根挂凤肠。聊持一濯足，谁道比沧浪。"
        ],
        "notes": [
            ""
        ],
        "volume": "卷四百九十三",
        "no#": 7
    },
    {
        "title": "送文颖上人游天台",
        "author": "沈亚之",
        "biography": "",
        "paragraphs": [
            "露花浮翠瓦，鲜思起芳丛。此际断客梦，况复别志公。",
            "既历天台去，言过赤城东。莫说人间事，崎岖尘土中。"
        ],
        "notes": [
            ""
        ],
        "volume": "卷四百九十三",
        "no#": 8
    },
    {
        "title": "宿后自华阳行次昭应寄王直方",
        "author": "沈亚之",
        "biography": "",
        "paragraphs": [
            "重归能几日，物意早如春。暖色先骊岫，寒声别雁群。",
            "川光如戏剑，帆态似翔云。为报东园蝶，南枝日已曛。"
        ],
        "notes": [
            ""
        ],
        "volume": "卷四百九十三",
        "no#": 9
    },
    {
        "title": "题海榴树呈八叔大人",
        "author": "沈亚之",
        "biography": "",
        "paragraphs": [
            "曾在蓬壶伴众仙，文章枝叶五云边。几时奉宴瑶台下，",
            "应笑强如河畔柳，逢波逐浪送张骞。"
        ],
        "notes": [
            ""
        ],
        "volume": "卷四百九十三",
        "no#": 10
    },
    {
        "title": "西蕃请谒庙",
        "author": "沈亚之",
        "biography": "",
        "paragraphs": [
            "肃肃层城里，巍巍祖庙清。圣恩覃布濩，异域献精诚。",
            "冠盖分行列，戎夷辨姓名。礼终齐百拜，心洁表忠贞。",
            "瑞气千重色，箫韶九奏声。仗移迎日转，旌动逐风轻。",
            "休运威仪正，年推俎豆盈。不才惭圣泽，空此望华缨。"
        ],
        "notes": [
            ""
        ],
        "volume": "卷四百九十三",
        "no#": 11
    },
    {
        "title": "劝政楼下观百官献寿",
        "author": "沈亚之",
        "biography": "",
        "paragraphs": [
            "御气黄花节，临轩紫陌头。早阳生彩仗，霁色入仙楼。",
            "献寿皆鸳鹭，瞻天在冕旒。菊尊开九日，凤历启千秋。",
            "乐阕祥烟起，杯酣瑞影收。年年歌舞夕，此地庆皇休。"
        ],
        "notes": [
            ""
        ],
        "volume": "卷四百九十三",
        "no#": 12
    },
    {
        "title": "山出云",
        "author": "沈亚之",
        "biography": "",
        "paragraphs": [
            "片云朝出岫，孤色迥难亲。盖小辞山早，根轻触石新。",
            "飘扬经绿野，明丽照青春。拂树疑舒叶，临江似结鳞。",
            "从龙方有感，捧日岂无因。看助为霖去，恩沾雨露均。"
        ],
        "notes": [
            ""
        ],
        "volume": "卷四百九十三",
        "no#": 13
    },
    {
        "title": "曲江亭望慈恩杏花发",
        "author": "沈亚之",
        "biography": "",
        "paragraphs": [
            "曲台晴好望，近接梵王家。十亩开金地，千株发杏花。",
            "带云犹误雪，映日欲欺霞。紫陌传香远，红泉落影斜。",
            "园中春尚早，亭上路非赊。芳景偏堪赏，其如积岁华。"
        ],
        "notes": [
            ""
        ],
        "volume": "卷四百九十三",
        "no#": 14
    },
    {
        "title": "村居",
        "author": "沈亚之",
        "biography": "",
        "paragraphs": [
            "有树巢宿鸟，无酒共客醉。月上蝉韵残，梧桐阴绕地。",
            "独出村舍门，吟剧微风起。萧萧芦荻丛，叫啸如山鬼。",
            "应缘我憔悴，为我哭秋思。"
        ],
        "notes": [
            ""
        ],
        "volume": "卷四百九十三",
        "no#": 15
    },
    {
        "title": "春词酬元微之",
        "author": "沈亚之",
        "biography": "",
        "paragraphs": [
            "黄莺啼时春日高，红芳发尽井边桃。",
            "美人手暖裁衣易，片片轻花落翦刀。"
        ],
        "notes": [
            ""
        ],
        "volume": "卷四百九十三",
        "no#": 16
    },
    {
        "title": "题侯仙亭",
        "author": "沈亚之",
        "biography": "",
        "paragraphs": [
            "新创仙亭覆石坛，雕梁峻宇入云端。",
            "岭北啸猿高枕听，湖南山色卷帘看。"
        ],
        "notes": [
            ""
        ],
        "volume": "卷四百九十三",
        "no#": 17
    },
    {
        "title": "送庞子肃",
        "author": "沈亚之",
        "biography": "",
        "paragraphs": [
            "三年游宦也迷津，马困长安九陌尘。",
            "都作无成不归去，古来妻嫂笑苏秦。"
        ],
        "notes": [
            ""
        ],
        "volume": "卷四百九十三",
        "no#": 18
    },
    {
        "title": "梦挽秦弄玉",
        "author": "沈亚之",
        "biography": "",
        "paragraphs": [
            "泣葬一枝红，生同死不同。金钿坠芳草，香绣满春风。",
            "旧日闻箫处，高楼当月中。梨花寒食夜，深闭翠微宫。"
        ],
        "notes": [
            ""
        ],
        "volume": "卷四百九十三",
        "no#": 19
    },
    {
        "title": "梦别秦穆公",
        "author": "沈亚之",
        "biography": "",
        "paragraphs": [
            "击髆舞，恨满烟光无处所。泪如雨，欲拟著辞不成语。",
            "金凤衔红旧绣衣，几度宫中同看舞。人间春日正欢乐，"
        ],
        "notes": [
            ""
        ],
        "volume": "卷四百九十三",
        "no#": 20
    },
    {
        "title": "梦游秦宫",
        "author": "沈亚之",
        "biography": "",
        "paragraphs": [
            "君王多感放东归，从此秦宫不复期。",
            "春景似伤秦丧主，落花如雨泪胭脂。"
        ],
        "notes": [
            ""
        ],
        "volume": "卷四百九十三",
        "no#": 21
    },
    {
        "title": "湘中怨",
        "author": "沈亚之",
        "biography": "",
        "paragraphs": [
            "隆佳秀兮昭盛时，播熏绿兮淑华归。顾室荑与处萼兮，",
            "醉融光兮渺渺弥弥，迷千里兮涵烟眉，晨陶陶兮暮熙熙。",
            "舞婑那之秾条兮，骋盈盈以披迟。酡游颜兮倡蔓卉縠，",
            "溯青山兮江之隅，拖湘波兮袅绿裾。荷拳拳兮未舒，"
        ],
        "notes": [
            ""
        ],
        "volume": "卷四百九十三",
        "no#": 22
    },
    {
        "title": "文祝延二阕",
        "author": "沈亚之",
        "biography": "",
        "paragraphs": [
            "闽山之杭杭兮水堋堋，吞荒抱大兮香叠层。",
            "腾气清浑兮朝昏，神生其中兮宅幽凝。居如山兮惠如水，",
            "侯临我兮恩如光，照导兮天覆。惠流吾兮乐且康，",
            "神有泽兮宜荫沃，脱侯之恙兮归侯之多福。",
            "群卑勤之恭洁兮，鉴贞盟乎山竹。。",
            "兕载吹兮音咿咿，铜铙呶兮睋呼眓睢。樟之盖兮麓下，",
            "肴盘列兮答神，神摆渔篁兮降拂窣窣。",
            "右持妓兮左夫人，态修邃兮佻眇。调丹含琼兮瑳佳笑，",
            "朝马驾兮搦宝辔，千弭函弦兮森道骑。吾何乐兮神轩，"
        ],
        "notes": [
            ""
        ],
        "volume": "卷四百九十三",
        "no#": 23
    }
]