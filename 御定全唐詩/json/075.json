[
    {
        "title": "龙池篇",
        "author": "姜晞",
        "biography": "",
        "paragraphs": [
            "灵沼萦回邸第前，浴日涵春写曙天。始见龙台升凤阙，",
            "欲化帝图从此受，正同河变一千年。"
        ],
        "notes": [
            ""
        ],
        "volume": "卷七十五",
        "no#": 1
    },
    {
        "title": "龙池篇",
        "author": "姜皎",
        "biography": "",
        "paragraphs": [
            "龙池初出此龙山，常经此地谒龙颜。日日芙蓉生夏水，",
            "愿似飘飖五云影，从来从去九天关。"
        ],
        "notes": [
            ""
        ],
        "volume": "卷七十五",
        "no#": 2
    },
    {
        "title": "奉和圣制龙池篇",
        "author": "蔡孚",
        "biography": "",
        "paragraphs": [
            "帝宅王家大道边，神马潜龙涌圣泉。昔日昔时经此地，",
            "莫疑波上春云少，只为从龙直上天。"
        ],
        "notes": [
            ""
        ],
        "volume": "卷七十五",
        "no#": 3
    },
    {
        "title": "打球篇",
        "author": "蔡孚",
        "biography": "",
        "paragraphs": [
            "德阳宫北苑东头，云作高台月作楼。金锤玉蓥千金地，",
            "容色由来荷恩顾，意气平生事侠游。共道用兵如断蔗，",
            "奔星乱下花场里，初月飞来画杖头。自有长鸣须决胜，"
        ],
        "notes": [
            ""
        ],
        "volume": "卷七十五",
        "no#": 4
    },
    {
        "title": "阮公体",
        "author": "徐晶",
        "biography": "",
        "paragraphs": [
            "秦王按剑怒，发卒戍龙沙。雄图尚未毕，海内已纷拏。",
            "黄尘暗天起，白日敛精华。唯见长城外，僵尸如乱麻。"
        ],
        "notes": [
            ""
        ],
        "volume": "卷七十五",
        "no#": 5
    },
    {
        "title": "同蔡孚五亭咏",
        "author": "徐晶",
        "biography": "",
        "paragraphs": [
            "章奏中京罢，云泉别业归。拂琴铺野席，牵柳挂朝衣。",
            "翡翠巢书幌，鸳鸯立钓矶。幽栖可怜处，春事满林扉。"
        ],
        "notes": [
            ""
        ],
        "volume": "卷七十五",
        "no#": 6
    },
    {
        "title": "蔡起居山亭",
        "author": "徐晶",
        "biography": "",
        "paragraphs": [
            "文史归休日，栖闲卧草亭。蔷薇一架紫，石竹数重青。",
            "垂露和仙药，烧香诵道经。莫将山水弄，持与世人听。"
        ],
        "notes": [
            ""
        ],
        "volume": "卷七十五",
        "no#": 7
    },
    {
        "title": "送友人尉蜀中",
        "author": "徐晶",
        "biography": "",
        "paragraphs": [
            "故友汉中尉，请为西蜀吟。人家多种橘，风土爱弹琴。",
            "水向昆明阔，山连大夏深。理闲无别事，时寄一登临。"
        ],
        "notes": [
            ""
        ],
        "volume": "卷七十五",
        "no#": 8
    },
    {
        "title": "赠温驸马汝阳王",
        "author": "徐晶",
        "biography": "",
        "paragraphs": [
            "畴昔承余论，文章幸滥推。夜陪银汉赏，朝奉桂山词。",
            "梁邸调歌日，秦楼按舞时。登高频作赋，体物屡为诗。",
            "连骑长楸下，浮觞曲水湄。北堂留上客，南陌送佳期。",
            "忆昨陪临泛，于今阻宴私。再看冬雪满，三见夏花滋。",
            "都尉朝青阁，淮王侍紫墀。宁知倦游者，华发老京师。"
        ],
        "notes": [
            ""
        ],
        "volume": "卷七十五",
        "no#": 9
    },
    {
        "title": "边词",
        "author": "张敬忠",
        "biography": "",
        "paragraphs": [
            "五原春色旧来迟，二月垂杨未挂丝。",
            "即今河畔冰开日，正是长安花落时。"
        ],
        "notes": [
            ""
        ],
        "volume": "卷七十五",
        "no#": 10
    },
    {
        "title": "戏咏",
        "author": "张敬忠",
        "biography": "",
        "paragraphs": [
            "有意嫌兵部，专心望考功。谁知脚蹭蹬，几落省墙东。"
        ],
        "notes": [
            ""
        ],
        "volume": "卷七十五",
        "no#": 11
    },
    {
        "title": "题巴州光福寺楠木",
        "author": "史俊",
        "biography": "",
        "paragraphs": [
            "近郭城南山寺深，亭亭奇树出禅林。结根幽壑不知岁，",
            "经行绿叶望成盖，宴坐黄花长满襟。此木尝闻生豫章，",
            "会待良工时一眄，应归法水作慈航。"
        ],
        "notes": [
            ""
        ],
        "volume": "卷七十五",
        "no#": 12
    }
]