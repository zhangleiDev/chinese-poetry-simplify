[
    {
        "title": "不赴拾遗召",
        "author": "费冠卿",
        "biography": "",
        "paragraphs": [
            "君亲同是先王道，何如骨肉一处老。",
            "也知臣子合佐时，自古荣华谁可保。"
        ],
        "notes": [
            ""
        ],
        "volume": "卷四百九十五",
        "no#": 1
    },
    {
        "title": "闲居即事",
        "author": "费冠卿",
        "biography": "",
        "paragraphs": [
            "生计唯将三尺僮，学他贤者隐墙东。照眠夜后多因月，",
            "子房仙去孔明死，更有何人解指踪。"
        ],
        "notes": [
            ""
        ],
        "volume": "卷四百九十五",
        "no#": 2
    },
    {
        "title": "酬范中丞见",
        "author": "费冠卿",
        "biography": "",
        "paragraphs": [
            "花宫柳陌正从行，紫袂金鞍问姓名。战国方须礼干木，",
            "直为云泥相去远，一言知己杀身轻。"
        ],
        "notes": [
            ""
        ],
        "volume": "卷四百九十五",
        "no#": 3
    },
    {
        "title": "秋日与冷然上人寺庄观稼",
        "author": "费冠卿",
        "biography": "",
        "paragraphs": [
            "世人从扰扰，独自爱身闲。美景当新霁，随僧过远山。",
            "村桥出秋稼，空翠落澄湾。唯有中林犬，犹应望我还。"
        ],
        "notes": [
            ""
        ],
        "volume": "卷四百九十五",
        "no#": 4
    },
    {
        "title": "题中峰",
        "author": "费冠卿",
        "biography": "",
        "paragraphs": [
            "中峰高拄泬寥天，上有茅庵与石泉。",
            "晴景猎人曾望见，青蓝色里一僧禅。"
        ],
        "notes": [
            ""
        ],
        "volume": "卷四百九十五",
        "no#": 5
    },
    {
        "title": "蒙召拜拾遗书情二首",
        "author": "费冠卿",
        "biography": "",
        "paragraphs": [
            "拾遗帝侧知难得，官紧才微恐不胜。",
            "好是中朝绝亲友，九华山下诏来征。",
            "三千里外一微臣，二十年来任运身。",
            "今日忽蒙天子召，自惭惊动国中人。"
        ],
        "notes": [
            ""
        ],
        "volume": "卷四百九十五",
        "no#": 6
    },
    {
        "title": "挂树藤",
        "author": "费冠卿",
        "biography": "",
        "paragraphs": [
            "本为独立难，寄彼高树枝。蔓衍数条远，溟蒙千朵垂。",
            "向日助成阴，当风藉持危。谁言柔可屈，坐见蟠蛟螭。"
        ],
        "notes": [
            ""
        ],
        "volume": "卷四百九十五",
        "no#": 7
    },
    {
        "title": "枕流石",
        "author": "费冠卿",
        "biography": "",
        "paragraphs": [
            "不为幽岸隐，古色涵空出。愿以清泚流，鉴此坚贞质。",
            "傍临玉光润，时泻苔花密。往往惊游鳞，尚疑垂钓日。"
        ],
        "notes": [
            ""
        ],
        "volume": "卷四百九十五",
        "no#": 8
    },
    {
        "title": "久居京师感怀诗",
        "author": "费冠卿",
        "biography": "",
        "paragraphs": [
            "茕独不为苦，求名始辛酸。上国无交亲，请谒多少难。",
            "九月风到面，羞汗成冰片。求名俟公道，名与公道远。",
            "力尽得一名，他喜我且轻。家书十年绝，归去知谁荣。",
            "马嘶渭桥柳，特地起秋声。"
        ],
        "notes": [
            ""
        ],
        "volume": "卷四百九十五",
        "no#": 9
    },
    {
        "title": "答萧建",
        "author": "费冠卿",
        "biography": "",
        "paragraphs": [
            "自地上青峰，悬崖一万重。践危频侧足，登堑半齐胸。",
            "飞狖啼攀桂，游人喘倚松。入林寒z9々，近瀑雨蒙蒙。",
            "径滑石棱上，寺开山掌中。幡花扑净地，台殿印晴空。",
            "胜境层层别，高僧院院逢。泉鱼候洗钵，老玃戏撞钟。",
            "外户凭云掩，中厨课水舂。搜泥时和面，拾橡半添穜。",
            "渡壑缘槎险，持灯入洞穷。夹天开壁峭，透石蹙波雄。",
            "润蔼清无土，潭深碧有龙。畬田一片净，谷树万株浓。",
            "野客登临惯，山房幽寂同。寒炉树根火，夏牖竹稍风。",
            "边鄙筹贤相，黔黎托圣躬。君能弃名利，岁晏一相从。"
        ],
        "notes": [
            ""
        ],
        "volume": "卷四百九十五",
        "no#": 10
    },
    {
        "title": "代书问费征君九华亭",
        "author": "萧建",
        "biography": "",
        "paragraphs": [
            "见说九华峰上寺，日宫犹在下方开。",
            "其中幽境客难到，请为诗中图画来。"
        ],
        "notes": [
            ""
        ],
        "volume": "卷四百九十五",
        "no#": 11
    },
    {
        "title": "献主文",
        "author": "刘虚白",
        "biography": "",
        "paragraphs": [
            "二十年前此夜中，一般灯烛一般风。",
            "不知岁月能多少，犹著麻衣待至公。"
        ],
        "notes": [
            ""
        ],
        "volume": "卷四百九十五",
        "no#": 12
    },
    {
        "title": "句",
        "author": "刘虚白",
        "biography": "",
        "paragraphs": [
            "知道醉乡无户税，任他荒却下丹田。"
        ],
        "notes": [
            ""
        ],
        "volume": "卷四百九十五",
        "no#": 13
    },
    {
        "title": "山出云",
        "author": "张复",
        "biography": "",
        "paragraphs": [
            "山静云初吐，霏微触石新。无心离碧岫，有叶占青春。",
            "散类如虹气，轻同不让尘。凌空还似翼，映润欲成鳞。",
            "异起临汾鼎，疑随出峡神。为霖终济旱，非独降贤人。"
        ],
        "notes": [
            ""
        ],
        "volume": "卷四百九十五",
        "no#": 14
    },
    {
        "title": "山出云",
        "author": "张胜之",
        "biography": "",
        "paragraphs": [
            "片云初出岫，孤迥色难亲。盖小辞山近，根轻触石新。",
            "飘飖经绿野，明丽照晴春。拂树疑舒叶，临流似结鳞。",
            "从龙方有感，捧日岂无因。看取为霖去，恩沾雨露均。"
        ],
        "notes": [
            ""
        ],
        "volume": "卷四百九十五",
        "no#": 15
    }
]