[
    {
        "title": "乐府杂曲：鼓吹曲辞：朱鹭",
        "author": "张籍",
        "biography": "",
        "paragraphs": [
            "翩翩兮朱鹭，来泛春塘栖绿树。",
            "羽毛如翦色如染，远飞欲下双翅敛。",
            "避人引子入深堑，动处水纹开滟滟。",
            "谁知豪家网尔躯，不如饮啄江海隅。"
        ],
        "notes": [
            ""
        ],
        "volume": "卷一十七",
        "no#": 1
    },
    {
        "title": "乐府杂曲：鼓吹曲辞：艾如张",
        "author": "李贺",
        "biography": "",
        "paragraphs": [
            "锦襜褕，绣裆襦，强强饮啄哺尔雏。陇东卧穟满风雨，",
            "网丝漠漠无形影，误尔触之伤首红。艾叶绿花谁翦刻，"
        ],
        "notes": [
            ""
        ],
        "volume": "卷一十七",
        "no#": 2
    },
    {
        "title": "乐府杂曲：鼓吹曲辞：上之回",
        "author": "卢照邻",
        "biography": "",
        "paragraphs": [
            "回中道路险，萧关烽候多。五营屯北地，万乘出西河。",
            "单于拜玉玺，天子按雕戈。振旅汾川曲，秋风横大歌。"
        ],
        "notes": [
            ""
        ],
        "volume": "卷一十七",
        "no#": 3
    },
    {
        "title": "乐府杂曲：鼓吹曲辞：上之回",
        "author": "李白",
        "biography": "",
        "paragraphs": [
            "三十六离宫，楼台与天通。阁道步行月，美人愁烟空。",
            "恩疏宠不及，桃李伤春风。淫乐意何极，金舆向回中。",
            "万乘出黄道，千旗扬彩虹。前军细柳北，后骑甘泉东。",
            "岂问渭川老，宁邀襄野童。秋暮瑶池宴，归来乐未穷。"
        ],
        "notes": [
            ""
        ],
        "volume": "卷一十七",
        "no#": 4
    },
    {
        "title": "乐府杂曲：鼓吹曲辞：上之回",
        "author": "李贺",
        "biography": "",
        "paragraphs": [
            "上之回，大旗喜。悬虹彗，挞凤尾。剑匣破，舞蛟龙。",
            "蚩尤死，鼓逢逢。天高庆雷齐坠地，地无惊烟海千里。"
        ],
        "notes": [
            ""
        ],
        "volume": "卷一十七",
        "no#": 5
    },
    {
        "title": "乐府杂曲：鼓吹曲辞：战城南",
        "author": "卢照邻",
        "biography": "",
        "paragraphs": [
            "将军出紫塞，冒顿在乌贪。笳喧雁门北，阵翼龙城南。",
            "雕弓夜宛转，铁骑晓参潭。应须驻白日，为待战方酣。"
        ],
        "notes": [
            ""
        ],
        "volume": "卷一十七",
        "no#": 6
    },
    {
        "title": "乐府杂曲：鼓吹曲辞：战城南",
        "author": "李白",
        "biography": "",
        "paragraphs": [
            "去年战桑干源，今年战葱河道。洗兵条支海上波，",
            "匈奴以杀戮为耕作，古来唯见白骨黄沙田。",
            "秦家筑城备胡处，汉家还有烽火燃。",
            "烽火燃不息，征战无已时。野战格斗死，败马号鸣向天悲。",
            "乌鸢啄人肠，衔飞上挂枯树枝。士卒涂草莽，将军空尔为。",
            "乃知兵者是凶器，圣人不得已而用之。"
        ],
        "notes": [
            ""
        ],
        "volume": "卷一十七",
        "no#": 7
    },
    {
        "title": "乐府杂曲：鼓吹曲辞：战城南",
        "author": "刘驾",
        "biography": "",
        "paragraphs": [
            "城南征战多，城北无饥鸦。白骨马蹄下，谁言皆有家。",
            "城前水声苦，倏忽流万古。莫争城外地，城里有闲土。"
        ],
        "notes": [
            ""
        ],
        "volume": "卷一十七",
        "no#": 8
    },
    {
        "title": "乐府杂曲：鼓吹曲辞：战城南二首",
        "author": "贯休",
        "biography": "",
        "paragraphs": [
            "万里桑干傍，茫茫古蕃壤。将军貌憔悴，抚剑悲年长。",
            "胡兵尚陵逼，久住亦非强。邯郸少年辈，个个有伎俩。",
            "拖枪半夜去，雪片大如掌。",
            "碛中有阴兵，战马时惊蹶。轻猛李陵心，摧残苏武节。",
            "黄金锁子甲，风吹色如铁。十载不封侯，茫茫向谁说。"
        ],
        "notes": [
            ""
        ],
        "volume": "卷一十七",
        "no#": 9
    },
    {
        "title": "乐府杂曲：鼓吹曲辞：巫山高",
        "author": "郑世翼",
        "biography": "",
        "paragraphs": [
            "巫山凌太清，岧峣类削成。霏霏暮雨合，霭霭朝云生。",
            "危峰入鸟道，深谷泻猿声。别有幽栖客，淹留攀桂情。"
        ],
        "notes": [
            ""
        ],
        "volume": "卷一十七",
        "no#": 10
    },
    {
        "title": "乐府杂曲：鼓吹曲辞：巫山高二首",
        "author": "沈佺期",
        "biography": "",
        "paragraphs": [
            "巫山峰十二，环合隐昭回。俯眺琵琶峡，平看云雨台。",
            "古槎天外倚，瀑水日边来。何忽啼猿夜，荆王枕席开。",
            "神女向高唐，巫山下夕阳。裴回作行雨，婉娈逐荆王。",
            "电影江前落，雷声峡外长。霁云无处所，台馆晓苍苍。"
        ],
        "notes": [
            ""
        ],
        "volume": "卷一十七",
        "no#": 11
    },
    {
        "title": "乐府杂曲：鼓吹曲辞：巫山高",
        "author": "卢照邻",
        "biography": "",
        "paragraphs": [
            "巫山望不极，望望下朝雰。莫辨啼猿树，徒看神女云。",
            "惊涛乱水脉，骤雨暗峰文。沾裳即此地，况复远思君。"
        ],
        "notes": [
            ""
        ],
        "volume": "卷一十七",
        "no#": 12
    },
    {
        "title": "乐府杂曲：鼓吹曲辞：巫山高",
        "author": "张循之",
        "biography": "",
        "paragraphs": [
            "巫山高不极，遝遝状奇新。暗谷疑风雨，幽岩若鬼神。",
            "月明三峡曙，潮满二江春。为问阳台夕，应知入梦人。"
        ],
        "notes": [
            ""
        ],
        "volume": "卷一十七",
        "no#": 13
    },
    {
        "title": "乐府杂曲：鼓吹曲辞：巫山高",
        "author": "刘方平",
        "biography": "",
        "paragraphs": [
            "楚国巫山秀，清猿日夜啼。万重春树合，十二碧峰齐。",
            "峡出朝云下，江来暮雨西。阳台归路直，不畏向家迷。"
        ],
        "notes": [
            ""
        ],
        "volume": "卷一十七",
        "no#": 14
    },
    {
        "title": "乐府杂曲：鼓吹曲辞：巫山高",
        "author": "皇甫冉",
        "biography": "",
        "paragraphs": [
            "巫峡见巴东，迢迢半出空。云藏神女馆，雨到楚王宫。",
            "朝暮泉声落，寒暄树色同。清猿不可听，偏在九秋中。"
        ],
        "notes": [
            ""
        ],
        "volume": "卷一十七",
        "no#": 15
    },
    {
        "title": "乐府杂曲：鼓吹曲辞：巫山高",
        "author": "李端",
        "biography": "",
        "paragraphs": [
            "巫山十二峰，皆在碧虚中。回合云藏日，霏微雨带风。",
            "猿声寒过水，树色暮连空。愁向高唐望，清秋见楚宫。"
        ],
        "notes": [
            ""
        ],
        "volume": "卷一十七",
        "no#": 16
    },
    {
        "title": "乐府杂曲：鼓吹曲辞：巫山高",
        "author": "于𣸣",
        "biography": "",
        "paragraphs": [
            "何山无朝云，彼云亦悠扬。何山无暮雨，彼雨亦苍茫。",
            "宋玉恃才者，凭云构高唐。自重文赋名，荒淫归楚襄。",
            "峨峨十二峰，永作妖鬼乡。"
        ],
        "notes": [
            ""
        ],
        "volume": "卷一十七",
        "no#": 17
    },
    {
        "title": "乐府杂曲：鼓吹曲辞：巫山高二首",
        "author": "孟郊",
        "biography": "",
        "paragraphs": [
            "巴山上峡重复重，阳台碧峭十二峰。荆王猎时逢暮雨，",
            "目极魂断望不见，猿啼三声泪沾衣。",
            "见尽数万里，不闻三声猿。但飞萧萧雨，中有亭亭魂。",
            "千载楚襄恨，遗文宋玉言。至今青冥里，云结深闺门。"
        ],
        "notes": [
            ""
        ],
        "volume": "卷一十七",
        "no#": 18
    },
    {
        "title": "乐府杂曲：鼓吹曲辞：巫山高",
        "author": "李贺",
        "biography": "",
        "paragraphs": [
            "碧丛丛，高插天，大江翻澜神曳烟。楚魂寻梦风飔然，",
            "古祠近月蟾桂寒，椒花坠红湿云间。"
        ],
        "notes": [
            ""
        ],
        "volume": "卷一十七",
        "no#": 19
    },
    {
        "title": "乐府杂曲：鼓吹曲辞：巫山高",
        "author": "齐己",
        "biography": "",
        "paragraphs": [
            "巫山高，巫女妖，雨为暮兮云为朝，楚王憔悴魂欲销。",
            "秋猿嗥嗥日将夕，红霞紫烟凝老壁。千岩万壑花皆坼，",
            "云深庙远不可觅，十二峰头插天碧。"
        ],
        "notes": [
            ""
        ],
        "volume": "卷一十七",
        "no#": 20
    },
    {
        "title": "乐府杂曲：鼓吹曲辞：将进酒",
        "author": "李白",
        "biography": "",
        "paragraphs": [
            "君不见黄河之水天上来，奔流到海不复回。",
            "君不见高堂明镜悲白发，朝如青丝暮成雪。",
            "人生得意须尽欢，莫使金尊空对月。天生我材必有用，",
            "岑夫子，丹丘生，将进酒，杯莫停。与君歌一曲，",
            "古来圣贤皆寂寞，惟有饮者留其名。陈王昔时宴平乐，",
            "五花马，千金裘，呼儿将出换美酒，与尔同销万古愁。"
        ],
        "notes": [
            ""
        ],
        "volume": "卷一十七",
        "no#": 21
    },
    {
        "title": "乐府杂曲：鼓吹曲辞：将进酒",
        "author": "元稹",
        "biography": "",
        "paragraphs": [
            "将进酒，将进酒，酒中有毒鸩主父，言之主父伤主母。",
            "母为妾地父妾天，仰天俯地不忍言。佯为僵踣主父前，",
            "推摧主母牵下堂，扶妾遣升堂上床。将进酒，",
            "妾为此事人偶知，自惭不密方自悲。主今颠倒安置妾，"
        ],
        "notes": [
            ""
        ],
        "volume": "卷一十七",
        "no#": 22
    },
    {
        "title": "乐府杂曲：鼓吹曲辞：将进酒",
        "author": "李贺",
        "biography": "",
        "paragraphs": [
            "琉璃钟，琥珀浓，小槽酒滴真珠红。烹龙炮凤玉脂泣，",
            "况是青春日将暮，桃花乱落如红雨。劝君终日酩酊醉，"
        ],
        "notes": [
            ""
        ],
        "volume": "卷一十七",
        "no#": 23
    },
    {
        "title": "乐府杂曲：鼓吹曲辞：君马黄",
        "author": "李白",
        "biography": "",
        "paragraphs": [
            "君马黄，我马白，马色虽不同，人心本无隔。",
            "共作游冶盘，双行洛阳陌。长剑既照曜，高冠何赩赫。",
            "各有千金裘，俱为五侯客。猛虎落陷阱，壮夫时屈厄。",
            "相知在急难，独好亦何益。"
        ],
        "notes": [
            ""
        ],
        "volume": "卷一十七",
        "no#": 24
    },
    {
        "title": "乐府杂曲：鼓吹曲辞：芳树",
        "author": "沈佺期",
        "biography": "",
        "paragraphs": [
            "何地早芳菲，宛在长门殿。夭桃色若绶，秾李光如练。",
            "啼鸟弄花疏，游蜂饮香遍。叹息春风起，飘零君不见。"
        ],
        "notes": [
            ""
        ],
        "volume": "卷一十七",
        "no#": 25
    },
    {
        "title": "乐府杂曲：鼓吹曲辞：芳树",
        "author": "卢照邻",
        "biography": "",
        "paragraphs": [
            "芳树本多奇，年华复在斯。结翠成新幄，开红满旧枝。",
            "风归花历乱，日度影参差。容色朝朝落，思君君不知。"
        ],
        "notes": [
            ""
        ],
        "volume": "卷一十七",
        "no#": 26
    },
    {
        "title": "乐府杂曲：鼓吹曲辞：芳树",
        "author": "徐彦伯",
        "biography": "",
        "paragraphs": [
            "玉花珍簟上，金缕画屏开。晓月怜筝柱，春风忆镜台。",
            "筝柱春风吹晓月，芳树落花朝暝歇。稿砧刀头未有时，"
        ],
        "notes": [
            ""
        ],
        "volume": "卷一十七",
        "no#": 27
    },
    {
        "title": "乐府杂曲：鼓吹曲辞：芳树",
        "author": "韦应物",
        "biography": "",
        "paragraphs": [
            "迢迢芳园树，列映清池曲。对此伤人心，还如故时绿。",
            "风条洒余霭，露叶承新旭。佳人不再攀，下有往来躅。"
        ],
        "notes": [
            ""
        ],
        "volume": "卷一十七",
        "no#": 28
    },
    {
        "title": "乐府杂曲：鼓吹曲辞：芳树",
        "author": "元稹",
        "biography": "",
        "paragraphs": [
            "芳树已寥落，孤英尤可嘉。可怜团团叶，盖覆深深花。",
            "游蜂竞攒刺，斗雀亦纷拏。天生细碎物，不爱好光华。",
            "非无歼殄法，念尔有生涯。春雷一声发，惊燕亦惊蛇。",
            "清池养神蔡，已复长虾蟆。雨露贵平施，吾其春草芽。"
        ],
        "notes": [
            ""
        ],
        "volume": "卷一十七",
        "no#": 29
    },
    {
        "title": "乐府杂曲：鼓吹曲辞：芳树",
        "author": "罗隐",
        "biography": "",
        "paragraphs": [
            "细蕊慢逐风，暖香闲破鼻。青帝固有心，时时动人意。",
            "去年高枝犹压地，今年低枝已憔悴。",
            "吾所以见造化之权，变通之理。春夏作头，秋冬为尾。",
            "回圈反复无穷已。今生长短同一轨，若使威可以制，",
            "伊人强猛犹如此，顾我劳生何足恃。但愿开素袍，"
        ],
        "notes": [
            ""
        ],
        "volume": "卷一十七",
        "no#": 30
    },
    {
        "title": "乐府杂曲：鼓吹曲辞：有所思",
        "author": "沈佺期",
        "biography": "",
        "paragraphs": [
            "君子事行役，再空芳岁期。美人旷延伫，万里浮云思。",
            "园槿绽红艳，郊桑柔绿滋。坐看长夏晚，秋月生罗帏。"
        ],
        "notes": [
            ""
        ],
        "volume": "卷一十七",
        "no#": 31
    },
    {
        "title": "乐府杂曲：鼓吹曲辞：有所思",
        "author": "李白",
        "biography": "",
        "paragraphs": [
            "我思仙人，乃在碧海之东隅。",
            "海寒多天风，白波连山倒蓬壶。长鲸喷涌不可涉，"
        ],
        "notes": [
            ""
        ],
        "volume": "卷一十七",
        "no#": 32
    },
    {
        "title": "乐府杂曲：鼓吹曲辞：有所思",
        "author": "孟郊",
        "biography": "",
        "paragraphs": [
            "桔槔烽火昼不灭，客路迢迢信难越。古镇刀攒万片霜，"
        ],
        "notes": [
            ""
        ],
        "volume": "卷一十七",
        "no#": 33
    },
    {
        "title": "乐府杂曲：鼓吹曲辞：有所思",
        "author": "卢仝",
        "biography": "",
        "paragraphs": [
            "当时我醉美人家，美人颜色娇如花。今日美人弃我去，",
            "翠眉蝉鬓生别离，一望不见心断绝。心断绝，几千里，",
            "美人兮美人，不知为暮雨兮为朝云，相思一夜梅花发，"
        ],
        "notes": [
            ""
        ],
        "volume": "卷一十七",
        "no#": 34
    },
    {
        "title": "乐府杂曲：鼓吹曲辞：有所思",
        "author": "韦应物",
        "biography": "",
        "paragraphs": [
            "借问江上柳，青青为谁春。空游昨日地，不见昨日人。",
            "缭绕万家井，往来车马尘。莫道无相识，要非心所亲。"
        ],
        "notes": [
            ""
        ],
        "volume": "卷一十七",
        "no#": 35
    },
    {
        "title": "乐府杂曲：鼓吹曲辞：有所思",
        "author": "刘氏云",
        "biography": "",
        "paragraphs": [
            "朝亦有所思，暮亦有所思。登楼望君处，蔼蔼浮云飞。",
            "浮云遮却阳关道，向晚谁知妾怀抱。玉井苍苔春院深，"
        ],
        "notes": [
            ""
        ],
        "volume": "卷一十七",
        "no#": 36
    },
    {
        "title": "乐府杂曲：鼓吹曲辞：雉子班",
        "author": "李白",
        "biography": "",
        "paragraphs": [
            "辟邪伎作鼓吹惊，雉子班之奏曲成，喔咿振迅欲飞鸣。",
            "扇锦翼，雄风生，双雌同饮啄，趫悍谁能争。",
            "乍向草中耿介死，不求黄金笼下生。",
            "天地至广大，何惜遂物情。善卷让天子，务光亦逃名。",
            "所贵旷士怀，朗然合太清。"
        ],
        "notes": [
            ""
        ],
        "volume": "卷一十七",
        "no#": 37
    },
    {
        "title": "乐府杂曲：鼓吹曲辞：临高台",
        "author": "褚亮",
        "biography": "",
        "paragraphs": [
            "高台暂俯临，飞翼耸轻音。浮光随日度，漾影逐波深。",
            "迥瞰周平野，开怀畅远襟。独此三休上，还伤千岁心。"
        ],
        "notes": [
            ""
        ],
        "volume": "卷一十七",
        "no#": 38
    },
    {
        "title": "乐府杂曲：鼓吹曲辞：临高台",
        "author": "王勃",
        "biography": "",
        "paragraphs": [
            "临高台，高台迢递绝浮埃，瑶轩绮构何崔嵬，",
            "东弥长乐观，西指未央宫。赤城映朝日，绿树摇春风。",
            "旗亭百队开新市，甲第千甍分戚里。朱轮翠盖不胜春，",
            "锦衣昼不襞，罗帏夕未空。歌屏朝掩翠，妆镜晚窥红。",
            "为吾安宝髻，蛾眉罢花丛。狭路尘间黯将暮，",
            "物色正如此，佳期那不顾。银鞍绣毂盛繁华，",
            "君看旧日高台处，柏梁铜雀生黄尘。"
        ],
        "notes": [
            ""
        ],
        "volume": "卷一十七",
        "no#": 39
    },
    {
        "title": "乐府杂曲：鼓吹曲辞：临高台",
        "author": "贯休",
        "biography": "",
        "paragraphs": [
            "凉风吹远念，使我升高台。宁知数片云，不是旧山来。",
            "故人天一涯，久客殊未回。雁来不得书，空寄声哀哀。"
        ],
        "notes": [
            ""
        ],
        "volume": "卷一十七",
        "no#": 40
    },
    {
        "title": "乐府杂曲：鼓吹曲辞：黄雀行",
        "author": "庄南杰",
        "biography": "",
        "paragraphs": [
            "穿屋穿墙不知止，争树争巢入营死。林间公子挟弹弓，",
            "虞人设网当要路，白日啾嘲祸万机。"
        ],
        "notes": [
            ""
        ],
        "volume": "卷一十七",
        "no#": 41
    },
    {
        "title": "乐府杂曲：鼓吹曲辞：钓竿篇",
        "author": "沈佺期",
        "biography": "",
        "paragraphs": [
            "朝日敛红烟，垂竿向绿川。人疑天上坐，鱼似镜中悬。",
            "避楫时惊透，猜钩每误牵。湍危不理辖，潭静欲留船。",
            "钓玉君徒尚，征金我未贤。为看芳饵下，贪得会无全。"
        ],
        "notes": [
            ""
        ],
        "volume": "卷一十七",
        "no#": 42
    },
    {
        "title": "乐府杂曲：鼓吹曲辞：凯歌六首",
        "author": "岑参",
        "biography": "",
        "paragraphs": [
            "汉将承恩西破戎，捷书先奏未央宫。",
            "天子预开麟阁待，只今谁数贰师功。",
            "官军西出过楼兰，营幕傍临月窟寒。",
            "蒲海晓霜凝剑尾，葱山夜雪扑旌竿。",
            "鸣笳擂鼓拥回军，破国平蕃昔未闻。",
            "大夫鹊印摇边月，天将龙旗掣海云。",
            "月落辕门鼓角鸣，千群面缚出蕃城。",
            "洗兵鱼海云迎阵，秣马龙堆月照营。",
            "蕃军遥见汉家营，满谷连山遍哭声。",
            "万箭千刀一夜杀，平明流血浸空城。",
            "暮雨旌旗湿未干，胡尘白草日光寒。",
            "昨夜将军连晓战，蕃军只见马空鞍。"
        ],
        "notes": [
            ""
        ],
        "volume": "卷一十七",
        "no#": 43
    },
    {
        "title": "乐府杂曲：鼓吹铙歌：晋阳武",
        "author": "柳宗元",
        "biography": "",
        "paragraphs": [
            "晋阳武，奋义威。炀之渝，德焉归。氓毕屠，绥者谁。",
            "皇烈烈，专天机。号以仁，扬其旗。日之升，九土晞。",
            "斥田圻，流洪辉。有其二，翼余隋。斫枭骜，连熊螭。",
            "枯以肉，勍者羸。后土荡，玄穹弥。合之育，莽然施。",
            "惟德辅，庆无期。"
        ],
        "notes": [
            ""
        ],
        "volume": "卷一十七",
        "no#": 44
    },
    {
        "title": "乐府杂曲：鼓吹铙歌：兽之穷",
        "author": "柳宗元",
        "biography": "",
        "paragraphs": [
            "兽之穷，奔大麓。天厚黄德，狙犷服。",
            "甲之櫜弓，弭矢箙。皇旅靖，敌逾蹙。",
            "自亡其徒，匪予戮。屈rH猛，虔栗栗。",
            "縻以尺组，啖以秩。黎之阳，土茫茫。",
            "富兵戎，盈仓箱。乏者德，莫能享。驱豺兕，授我疆。"
        ],
        "notes": [
            ""
        ],
        "volume": "卷一十七",
        "no#": 45
    },
    {
        "title": "乐府杂曲：鼓吹铙歌：战武牢",
        "author": "柳宗元",
        "biography": "",
        "paragraphs": [
            "战武牢，动河朔。逆之助，图掎角。怒鷇麛，抗乔岳。",
            "翘萌牙，傲霜雹。王谋内定，申掌握。铺施芟夷，"
        ],
        "notes": [
            ""
        ],
        "volume": "卷一十七",
        "no#": 46
    },
    {
        "title": "乐府杂曲：鼓吹铙歌：泾水黄",
        "author": "柳宗元",
        "biography": "",
        "paragraphs": [
            "泾水黄，陇野茫。负太白，腾天狼。有鸟鸷立，羽翼张。",
            "钩喙决前，巨趯傍；怒飞饥啸，翾不可当。老雄死，",
            "列缺掉帜，招摇耀铓。鬼神来助，梦嘉祥。脑涂原野，"
        ],
        "notes": [
            ""
        ],
        "volume": "卷一十七",
        "no#": 47
    },
    {
        "title": "乐府杂曲：鼓吹铙歌：奔鲸沛",
        "author": "柳宗元",
        "biography": "",
        "paragraphs": [
            "奔鲸沛，荡海垠。吐霓翳日，腥浮云。帝怒下顾，",
            "披攘蒙霿，开海门。地平水静，浮天垠。羲和显耀，"
        ],
        "notes": [
            ""
        ],
        "volume": "卷一十七",
        "no#": 48
    },
    {
        "title": "乐府杂曲：鼓吹铙歌：苞枿",
        "author": "柳宗元",
        "biography": "",
        "paragraphs": [
            "苞枿𪒶矣，惟根之蟠。弥巴蔽荆，负南极以安。",
            "曰我旧梁氏，辑绥艰难。江汉之阻，都邑固以完。",
            "圣人作，神武用，有臣勇智，奋不以众。投迹死地，",
            "系缧降王，定厥功。澶漫万里，宣唐风。蛮夷九译，"
        ],
        "notes": [
            ""
        ],
        "volume": "卷一十七",
        "no#": 49
    },
    {
        "title": "乐府杂曲：鼓吹铙歌：河右平",
        "author": "柳宗元",
        "biography": "",
        "paragraphs": [
            "河右澶漫，顽为之魁。王师如雷震，昆仑以颓。",
            "上聋下聪，骜不可回。助仇抗有德，惟人之灾。",
            "乃溃乃奋，执缚归厥命。万室蒙其仁，一夫则病。",
            "濡以鸿泽，皇之圣。威畏德怀，功以定。顺之于理，"
        ],
        "notes": [
            ""
        ],
        "volume": "卷一十七",
        "no#": 50
    },
    {
        "title": "乐府杂曲：鼓吹铙歌：铁山碎",
        "author": "柳宗元",
        "biography": "",
        "paragraphs": [
            "铁山碎，大漠舒。二虏劲，连穹庐。背北海，专坤隅。",
            "岁来侵边，或傅于都。天子命元帅，奋其雄图。",
            "破定襄，降魁渠。穷竟窟宅，斥余吾。百蛮破胆，",
            "官臣拜手，惟帝之谟。"
        ],
        "notes": [
            ""
        ],
        "volume": "卷一十七",
        "no#": 51
    },
    {
        "title": "乐府杂曲：鼓吹铙歌：靖本邦",
        "author": "柳宗元",
        "biography": "",
        "paragraphs": [
            "本邦伊晋，惟时不靖。根柢之摇，枝叶攸病。",
            "守臣不任，勚于神圣。惟钺之兴，翦焉则定。",
            "洪惟我理，式和以敬。群顽既夷，庶绩咸正。",
            "皇谟载大，惟人之庆。"
        ],
        "notes": [
            ""
        ],
        "volume": "卷一十七",
        "no#": 52
    },
    {
        "title": "乐府杂曲：鼓吹铙歌：吐谷浑",
        "author": "柳宗元",
        "biography": "",
        "paragraphs": [
            "吐谷浑盛强，背西海以夸。岁侵扰我疆，退匿险且遐。",
            "帝谓神武师，往征靖皇家。烈烈旆其旗，熊虎杂龙蛇。",
            "王旅千万人，衔枚默无哗。束刃逾山徼，张翼纵漠沙。",
            "一举刈膻腥，尸骸积如麻。除恶务本根，况敢遗萌芽。",
            "洋洋西海水，威命穷天涯。系虏来王都，犒乐穷休嘉。",
            "登高望还师，竟野如春华。行者靡不归，亲戚讙要遮。",
            "凯旋献清庙，万国思无邪。"
        ],
        "notes": [
            ""
        ],
        "volume": "卷一十七",
        "no#": 53
    },
    {
        "title": "乐府杂曲：鼓吹铙歌：高昌",
        "author": "柳宗元",
        "biography": "",
        "paragraphs": [
            "麹氏雄西北，别绝臣外区。既恃远且险，纵傲不我虞。",
            "烈烈王者师，熊螭以为徒。龙旗翻海浪，驲骑驰坤隅。",
            "贲育搏婴儿，一扫不复余。平沙际天极，但见黄云驱。",
            "臣靖执长缨，智勇伏囚拘。文皇南面坐，夷狄千群趋。",
            "咸称天子神，往古不得俱。献号天可汗，以覆我国都。",
            "兵戎不交害，各保性与躯。"
        ],
        "notes": [
            ""
        ],
        "volume": "卷一十七",
        "no#": 54
    },
    {
        "title": "乐府杂曲：鼓吹铙歌：东蛮",
        "author": "柳宗元",
        "biography": "",
        "paragraphs": [
            "东蛮有谢氏，冠带理海中。已言我异世，虽圣莫能通。",
            "王卒如飞翰，鹏鶱骇群龙。轰然自天坠，乃信神武功。",
            "系虏君臣人，累累来自东。无思不服从，唐业如山崇。",
            "百辟拜稽首，咸愿图形容。如周王会书，永永传无穷。",
            "睢盱万状乖，咿嗢九译重。广轮抚四海，浩浩知皇风。",
            "歌诗铙鼓间，以壮我元戎。"
        ],
        "notes": [
            ""
        ],
        "volume": "卷一十七",
        "no#": 55
    }
]
