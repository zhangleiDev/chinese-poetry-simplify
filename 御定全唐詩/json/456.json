[
    {
        "title": "从同州刺史改授太子少傅分司",
        "author": "白居易",
        "biography": "",
        "paragraphs": [
            "承华东署三分务，履道西池七过春。歌酒优游聊卒岁，",
            "月俸百千官二品，朝廷雇我作闲人。"
        ],
        "notes": [
            ""
        ],
        "volume": "卷四百五十六",
        "no#": 1
    },
    {
        "title": "奉和裴令公新成午桥庄绿野堂即事",
        "author": "白居易",
        "biography": "",
        "paragraphs": [
            "旧径开桃李，新池凿凤凰。只添丞相阁，不改午桥庄。",
            "远处尘埃少，闲中日月长。青山为外屏，绿野是前堂。",
            "引水多随势，栽松不趁行。年华玩风景，春事看农桑。",
            "花妒谢家妓，兰偷荀令香。游丝飘酒席，瀑布溅琴床。",
            "巢许终身稳，萧曹到老忙。千年落公便，进退处中央。"
        ],
        "notes": [
            ""
        ],
        "volume": "卷四百五十六",
        "no#": 2
    },
    {
        "title": "自题小草亭",
        "author": "白居易",
        "biography": "",
        "paragraphs": [
            "新结一茅茨，规模俭且卑。土阶全垒块，山木半留皮。",
            "阴合连藤架，丛香近菊篱。壁宜藜杖倚，门称荻帘垂。",
            "窗里风清夜，簷间月好时。留连尝酒客，句引坐禅师。",
            "伴宿双栖鹤，扶行一侍儿。绿醅量醆饮，红稻约升炊。",
            "龌龊豪家笑，酸寒富室欺。陶庐闲自爱，颜巷陋谁知。",
            "蝼蚁谋深穴，鹪鹩占小枝。各随其分足，焉用有余为。"
        ],
        "notes": [
            ""
        ],
        "volume": "卷四百五十六",
        "no#": 3
    },
    {
        "title": "自咏",
        "author": "白居易",
        "biography": "",
        "paragraphs": [
            "细故随缘尽，衰形具体微。斗闲僧尚闹，较瘦鹤犹肥。",
            "老遣宽裁袜，寒教厚絮衣。马从衔草展，鸡任啄笼飞。",
            "只要天和在，无令物性违。自余君莫问，何是复何非。"
        ],
        "notes": [
            ""
        ],
        "volume": "卷四百五十六",
        "no#": 4
    },
    {
        "title": "新亭病后独坐，招李侍郎公垂",
        "author": "白居易",
        "biography": "",
        "paragraphs": [
            "新亭未有客，竟日独何为。趁暖泥茶灶，防寒夹竹篱。",
            "头风初定后，眼暗欲明时。浅把三分酒，闲题数句诗。",
            "应须置两榻，一榻待公垂。"
        ],
        "notes": [
            ""
        ],
        "volume": "卷四百五十六",
        "no#": 5
    },
    {
        "title": "闲卧寄刘同州",
        "author": "白居易",
        "biography": "",
        "paragraphs": [
            "软褥短屏风，昏昏醉卧翁。鼻香茶熟后，腰暖日阳中。",
            "伴老琴长在，迎春酒不空。可怜闲气味，唯欠与君同。"
        ],
        "notes": [
            ""
        ],
        "volume": "卷四百五十六",
        "no#": 6
    },
    {
        "title": "残酌晚餐",
        "author": "白居易",
        "biography": "",
        "paragraphs": [
            "闲倾残酒后，暖拥小炉时。舞看新翻曲，歌听自作词。",
            "鱼香肥泼火，饭细滑流匙。除却慵馋外，其余尽不知。"
        ],
        "notes": [
            ""
        ],
        "volume": "卷四百五十六",
        "no#": 7
    },
    {
        "title": "喜见刘同州梦得",
        "author": "白居易",
        "biography": "",
        "paragraphs": [
            "紫绶白髭须，同年二老夫。论心共牢落，见面且欢娱。",
            "酒好携来否，诗多记得无。应须为春草，五马少踟蹰。"
        ],
        "notes": [
            ""
        ],
        "volume": "卷四百五十六",
        "no#": 8
    },
    {
        "title": "裴令公席上赠别梦得",
        "author": "白居易",
        "biography": "",
        "paragraphs": [
            "年老官高多别离，转难相见转相思。",
            "雪销酒尽梁王起，便是邹枚分散时。"
        ],
        "notes": [
            ""
        ],
        "volume": "卷四百五十六",
        "no#": 9
    },
    {
        "title": "寻春题诸家园林",
        "author": "白居易",
        "biography": "",
        "paragraphs": [
            "闻健朝朝出，乘春处处寻。天供闲日月，人借好园林。",
            "渐以狂为态，都无闷到心。平生身得所，未省似而今。"
        ],
        "notes": [
            ""
        ],
        "volume": "卷四百五十六",
        "no#": 10
    },
    {
        "title": "又题一绝",
        "author": "白居易",
        "biography": "",
        "paragraphs": [
            "貌随年老欲何如，兴遇春牵尚有余。",
            "遥见人家花便入，不论贵贱与亲疏。"
        ],
        "notes": [
            ""
        ],
        "volume": "卷四百五十六",
        "no#": 11
    },
    {
        "title": "家园三绝",
        "author": "白居易",
        "biography": "",
        "paragraphs": [
            "沧浪峡水子陵滩，路远江深欲去难。",
            "何似家池通小院，卧房阶下插鱼竿。",
            "篱下先生时得醉，瓮间吏部暂偷闲。",
            "何如家酝双鱼榼，雪夜花时长在前。",
            "鸳鸯怕捉竟难亲，鹦鹉虽笼不著人。",
            "何似家禽双白鹤，闲行一步亦随身。"
        ],
        "notes": [
            ""
        ],
        "volume": "卷四百五十六",
        "no#": 12
    },
    {
        "title": "老来生计",
        "author": "白居易",
        "biography": "",
        "paragraphs": [
            "老来生计君看取，白日游行夜醉吟。陶令有田唯种黍，",
            "烦虑渐消虚白长，一年心胜一年心。"
        ],
        "notes": [
            ""
        ],
        "volume": "卷四百五十六",
        "no#": 13
    },
    {
        "title": "早春题少室东岩",
        "author": "白居易",
        "biography": "",
        "paragraphs": [
            "三十六峰晴，雪销岚翠生。月留三夜宿，春引四山行。",
            "远草初含色，寒禽未变声。东岩最高石，唯我有题名。"
        ],
        "notes": [
            ""
        ],
        "volume": "卷四百五十六",
        "no#": 14
    },
    {
        "title": "早春即事",
        "author": "白居易",
        "biography": "",
        "paragraphs": [
            "眼重朝眠足，头轻宿酒醒。阳光满前户，雪水半中庭。",
            "物变随天气，春生逐地形。北簷梅晚白，东岸柳先青。",
            "葱垄抽羊角，松巢堕鹤翎。老来诗更拙，吟罢少人听。"
        ],
        "notes": [
            ""
        ],
        "volume": "卷四百五十六",
        "no#": 15
    },
    {
        "title": "叹春风兼赠李二十侍郎二绝",
        "author": "白居易",
        "biography": "",
        "paragraphs": [
            "树根雪尽催花发，池岸冰消放草生。",
            "唯有须霜依旧白，春风于我独无情。",
            "道场斋戒今初毕，酒伴欢娱久不同。",
            "不把一杯来劝我，无情亦得似春风。"
        ],
        "notes": [
            ""
        ],
        "volume": "卷四百五十六",
        "no#": 16
    },
    {
        "title": "春来频与李二宾客郭外同游，因赠长句",
        "author": "白居易",
        "biography": "",
        "paragraphs": [
            "风光引步酒开颜，送老消春嵩洛间。朝蹋落花相伴出，",
            "可惜济时心力在，放教临水复登山。"
        ],
        "notes": [
            ""
        ],
        "volume": "卷四百五十六",
        "no#": 17
    },
    {
        "title": "二月二日",
        "author": "白居易",
        "biography": "",
        "paragraphs": [
            "二月二日新雨晴，草芽菜甲一时生。",
            "轻衫细马春年少，十字津头一字行。"
        ],
        "notes": [
            ""
        ],
        "volume": "卷四百五十六",
        "no#": 18
    },
    {
        "title": "奉和令公绿野堂种花",
        "author": "白居易",
        "biography": "",
        "paragraphs": [
            "绿野堂开占物华，路人指道令公家。",
            "令公桃李满天下，何用堂前更种花。"
        ],
        "notes": [
            ""
        ],
        "volume": "卷四百五十六",
        "no#": 19
    },
    {
        "title": "清明日登老君阁望洛城，赠韩道士",
        "author": "白居易",
        "biography": "",
        "paragraphs": [
            "风光烟火清明日，歌哭悲欢城市间。何事不随东洛水，",
            "冢墓累累人扰扰，辽东怅望鹤飞还。"
        ],
        "notes": [
            ""
        ],
        "volume": "卷四百五十六",
        "no#": 20
    },
    {
        "title": "三月三日",
        "author": "白居易",
        "biography": "",
        "paragraphs": [
            "画堂三月初三日，絮扑窗纱燕拂簷。莲子数杯尝冷酒，",
            "指点楼南玩新月，玉钩素手两纤纤。"
        ],
        "notes": [
            ""
        ],
        "volume": "卷四百五十六",
        "no#": 21
    },
    {
        "title": "雨中听琴者弹别鹤操",
        "author": "白居易",
        "biography": "",
        "paragraphs": [
            "双鹤分离一何苦，连阴雨夜不堪闻。",
            "莫教迁客孀妻听，嗟叹悲啼eW杀君。"
        ],
        "notes": [
            ""
        ],
        "volume": "卷四百五十六",
        "no#": 22
    },
    {
        "title": "酬郑二司录与李六郎中寒食日相过，同宴见赠",
        "author": "白居易",
        "biography": "",
        "paragraphs": [
            "偶因冷节会嘉宾，况是平生心所亲。迎接须矜疏傅老，",
            "相对喜欢还怅望，同年只有此三人。"
        ],
        "notes": [
            ""
        ],
        "volume": "卷四百五十六",
        "no#": 23
    },
    {
        "title": "喜杨六侍御同宿",
        "author": "白居易",
        "biography": "",
        "paragraphs": [
            "岸帻静言明月夜，匡床闲卧落花朝。二三月里饶春睡，",
            "眼看又上青云去，更卜同衾一两宵。"
        ],
        "notes": [
            ""
        ],
        "volume": "卷四百五十六",
        "no#": 24
    },
    {
        "title": "残春咏怀，赠杨慕巢侍郎",
        "author": "白居易",
        "biography": "",
        "paragraphs": [
            "位逾三品日，年过六旬时。不道官班下，其如筋力衰。",
            "犹怜好风景，转重旧亲知。少壮难重得，欢娱且强为。",
            "兴来池上酌，醉出袖中诗。静话开襟久，闲吟放醆迟。",
            "落花无限雪，残鬓几多丝。莫说伤心事，春翁易酒悲。"
        ],
        "notes": [
            ""
        ],
        "volume": "卷四百五十六",
        "no#": 25
    },
    {
        "title": "闲居春尽",
        "author": "白居易",
        "biography": "",
        "paragraphs": [
            "闲泊池舟静掩扉，老身慵出客来稀。愁应暮雨留教住，",
            "冬裘夏葛相催促，垂老光阴速似飞。"
        ],
        "notes": [
            ""
        ],
        "volume": "卷四百五十六",
        "no#": 26
    },
    {
        "title": "春尽日天津桥醉吟偶呈李尹侍郎",
        "author": "白居易",
        "biography": "",
        "paragraphs": [
            "宿雨洗天津，无泥未有尘。初晴迎早夏，落照送残春。",
            "兴发诗随口，狂来酒寄身。水边行嵬峨，桥上立逡巡。",
            "疏傅心情老，吴公政化新。三川徒有主，风景属闲人。"
        ],
        "notes": [
            ""
        ],
        "volume": "卷四百五十六",
        "no#": 27
    },
    {
        "title": "池上逐凉二首",
        "author": "白居易",
        "biography": "",
        "paragraphs": [
            "青苔地上消残暑，绿树阴前逐晚凉。轻屐单衫薄纱帽，",
            "遍问交亲为老计，多言宜静不宜忙。",
            "窗间睡足休高枕，水畔闲来上小船。棹遣秃头奴子拨，",
            "谁信好风清簟上，更无一事但翛然。"
        ],
        "notes": [
            ""
        ],
        "volume": "卷四百五十六",
        "no#": 28
    },
    {
        "title": "香山避暑二绝",
        "author": "白居易",
        "biography": "",
        "paragraphs": [
            "六月滩声如猛雨，香山楼北畅师房。",
            "夜深起凭阑干立，满耳潺湲满面凉。",
            "纱巾草履竹疏衣，晚下香山蹋翠微。",
            "一路凉风十八里，卧乘篮舆睡中归。"
        ],
        "notes": [
            ""
        ],
        "volume": "卷四百五十六",
        "no#": 29
    },
    {
        "title": "老夫",
        "author": "白居易",
        "biography": "",
        "paragraphs": [
            "七八年来游洛都，三分游伴二分无。风前月下花园里，",
            "谁能逐我来闲坐，时共酣歌倾一壶。"
        ],
        "notes": [
            ""
        ],
        "volume": "卷四百五十六",
        "no#": 30
    },
    {
        "title": "香山下卜居",
        "author": "白居易",
        "biography": "",
        "paragraphs": [
            "老须为老计，老计在抽簪。山下初投足，人间久息心。",
            "乱藤遮石壁，绝涧护云林。若要深藏处，无如此处深。"
        ],
        "notes": [
            ""
        ],
        "volume": "卷四百五十六",
        "no#": 31
    },
    {
        "title": "无长物",
        "author": "白居易",
        "biography": "",
        "paragraphs": [
            "莫讶家居窄，无嫌活计贫。只缘无长物，始得作闲人。",
            "青竹单床簟，乌纱独幅巾。其余皆称是，亦足奉吾身。"
        ],
        "notes": [
            ""
        ],
        "volume": "卷四百五十六",
        "no#": 32
    },
    {
        "title": "宿香山寺酬广陵牛相公见寄",
        "author": "白居易",
        "biography": "",
        "paragraphs": [
            "手劄八行诗一篇，无由相见但依然。君匡圣主方行道，",
            "应须且为苍生住，犹去悬车十四年。"
        ],
        "notes": [
            ""
        ],
        "volume": "卷四百五十六",
        "no#": 33
    },
    {
        "title": "以诗代书，寄户部杨侍郎，劝买东邻王家宅",
        "author": "白居易",
        "biography": "",
        "paragraphs": [
            "劝君买取东邻宅，与我衡门相并开。云映嵩峰当户牖，",
            "莫学因循白宾客，欲年六十始归来。"
        ],
        "notes": [
            ""
        ],
        "volume": "卷四百五十六",
        "no#": 34
    },
    {
        "title": "赠谈客",
        "author": "白居易",
        "biography": "",
        "paragraphs": [
            "上客清谈何亹亹，幽人闲思自寥寥。",
            "请君休说长安事，膝上风清琴正调。"
        ],
        "notes": [
            ""
        ],
        "volume": "卷四百五十六",
        "no#": 35
    },
    {
        "title": "初入香山院对月",
        "author": "白居易",
        "biography": "",
        "paragraphs": [
            "老住香山初到夜，秋逢白月正圆时。",
            "从今便是家山月，试问清光知不知。"
        ],
        "notes": [
            ""
        ],
        "volume": "卷四百五十六",
        "no#": 36
    },
    {
        "title": "题龙门堰西涧",
        "author": "白居易",
        "biography": "",
        "paragraphs": [
            "东岸菊丛西岸柳，柳阴烟合菊花开。一条秋水琉璃色，"
        ],
        "notes": [
            ""
        ],
        "volume": "卷四百五十六",
        "no#": 37
    },
    {
        "title": "秋霖中奉裴令公见招早出赴会马上先寄六韵",
        "author": "白居易",
        "biography": "",
        "paragraphs": [
            "雨暗三秋日，泥深一尺时。老人平旦出，自问欲何之。",
            "不是寻医药，非干送别离。素书传好语，绛帐赴佳期。",
            "续借桃花马，催迎杨柳姬。只愁张录事，罚我怪来迟。"
        ],
        "notes": [
            ""
        ],
        "volume": "卷四百五十六",
        "no#": 38
    },
    {
        "title": "尝酒听歌招客",
        "author": "白居易",
        "biography": "",
        "paragraphs": [
            "一瓮香醪新插刍，双鬟小妓薄能讴。管弦渐好新教得，",
            "不知此事君知否，君若知时从我游。"
        ],
        "notes": [
            ""
        ],
        "volume": "卷四百五十六",
        "no#": 39
    },
    {
        "title": "八月三日夜作",
        "author": "白居易",
        "biography": "",
        "paragraphs": [
            "露白月微明，天凉景物清。草头珠颗冷，楼角玉钩生。",
            "气爽衣裳健，风疏砧杵鸣。夜衾香有思，秋簟冷无情。",
            "梦短眠频觉，宵长起暂行。烛凝临晓影，虫怨欲寒声。",
            "槿老花先尽，莲凋子始成。四时无了日，何用叹衰荣。"
        ],
        "notes": [
            ""
        ],
        "volume": "卷四百五十六",
        "no#": 40
    },
    {
        "title": "病中赠南邻觅酒",
        "author": "白居易",
        "biography": "",
        "paragraphs": [
            "头痛牙疼三日卧，妻看煎药婢来扶。",
            "今朝似校抬头语，先问南邻有酒无。"
        ],
        "notes": [
            ""
        ],
        "volume": "卷四百五十六",
        "no#": 41
    },
    {
        "title": "晓眠后寄杨户部",
        "author": "白居易",
        "biography": "",
        "paragraphs": [
            "软绫腰褥薄绵被，凉冷秋天稳暖身。",
            "一觉晓眠殊有味，无因寄与早朝人。"
        ],
        "notes": [
            ""
        ],
        "volume": "卷四百五十六",
        "no#": 42
    },
    {
        "title": "秋雨夜眠",
        "author": "白居易",
        "biography": "",
        "paragraphs": [
            "凉冷三秋夜，安闲一老翁。卧迟灯灭后，睡美雨声中。",
            "灰宿温瓶火，香添暖被笼。晓晴寒未起，霜叶满阶红。"
        ],
        "notes": [
            ""
        ],
        "volume": "卷四百五十六",
        "no#": 43
    },
    {
        "title": "喜梦得自冯翊归洛，兼呈令公",
        "author": "白居易",
        "biography": "",
        "paragraphs": [
            "上客新从左辅回，高阳兴助洛阳才。已将四海声名去，",
            "邹枚未用争诗酒，且饮梁王贺喜杯。"
        ],
        "notes": [
            ""
        ],
        "volume": "卷四百五十六",
        "no#": 44
    },
    {
        "title": "斋戒满夜，戏招梦得",
        "author": "白居易",
        "biography": "",
        "paragraphs": [
            "纱笼灯下道场前，白日持斋夜坐禅。无复更思身外事，",
            "方丈若能来问疾，不妨兼有散花天。"
        ],
        "notes": [
            ""
        ],
        "volume": "卷四百五十六",
        "no#": 45
    },
    {
        "title": "和令公问刘宾客归来称意无之作",
        "author": "白居易",
        "biography": "",
        "paragraphs": [
            "水南秋一半，风景未萧条。皂盖回沙苑，蓝舆上洛桥。",
            "闲尝黄菊酒，醉唱紫芝谣。称意那劳问，请钱不早朝。"
        ],
        "notes": [
            ""
        ],
        "volume": "卷四百五十六",
        "no#": 46
    },
    {
        "title": "酬梦得穷秋夜坐，即事见寄",
        "author": "白居易",
        "biography": "",
        "paragraphs": [
            "焰细灯将尽，声遥漏正长。老人秋向火，小女夜缝裳。",
            "菊悴篱经雨，萍销水得霜。今冬暖寒酒，先拟共君尝。"
        ],
        "notes": [
            ""
        ],
        "volume": "卷四百五十六",
        "no#": 47
    },
    {
        "title": "偶于维扬牛相公处觅得筝筝未到先寄诗来走笔戏答",
        "author": "白居易",
        "biography": "",
        "paragraphs": [
            "楚匠饶巧思，秦筝多好音。如能惠一面，何啻直双金。",
            "玉柱调须品，朱弦染要深。会教魔女弄，不动是禅心。"
        ],
        "notes": [
            ""
        ],
        "volume": "卷四百五十六",
        "no#": 48
    },
    {
        "title": "答梦得秋庭独坐见赠",
        "author": "白居易",
        "biography": "",
        "paragraphs": [
            "林梢隐映夕阳残，庭际萧疏夜气寒。霜草欲枯虫思急，",
            "应是天教相暖热，一时垂老与闲官。"
        ],
        "notes": [
            ""
        ],
        "volume": "卷四百五十六",
        "no#": 49
    },
    {
        "title": "长斋月满携酒先与梦得对酌醉中同赴令公之宴戏赠梦得",
        "author": "白居易",
        "biography": "",
        "paragraphs": [
            "斋宫前日满三旬，酒榼今朝一拂尘。乘兴还同访戴客，",
            "若怕平原怪先醉，知君未惯吐车茵。"
        ],
        "notes": [
            ""
        ],
        "volume": "卷四百五十六",
        "no#": 50
    },
    {
        "title": "奉酬淮南牛相公思黯见寄二十四韵",
        "author": "白居易",
        "biography": "",
        "paragraphs": [
            "白老忘机客，牛公济世贤。鸥栖心恋水，鹏举翅摩天。",
            "累就优闲秩，连操造化权。贫司甚萧洒，荣路自喧阗。",
            "望苑三千日，台阶十五年。是人皆弃忘，何物不陶甄。",
            "篮舆游嵩岭，油幢镇海壖。竹篙撑钓艇，金甲拥楼船。",
            "雪夜寻僧舍，春朝列妓筵。长斋俨香火，密宴簇花钿。",
            "自觉闲胜闹，遥知醉笑禅。是非分未定，会合杳无缘。",
            "我正思扬府，君应望洛川。西来风袅袅，南去雁连连。",
            "日落龙门外，潮生瓜步前。秋同一时尽，月共两乡圆。",
            "旧眷交欢在，新文气调全。惭无白雪曲，难答碧云篇。",
            "金谷诗谁赏，芜城赋众传。珠应哂鱼目，铅未伏龙泉。",
            "远讯惊魔物，深情寄酒钱。霜纨一百匹，玉柱十三弦。",
            "楚醴来尊里，秦声送耳边。何时红烛下，相对一陶然。"
        ],
        "notes": [
            ""
        ],
        "volume": "卷四百五十六",
        "no#": 51
    },
    {
        "title": "吴秘监每有美酒独酌独醉但蒙诗报不以饮招辄此戏酬兼呈梦得",
        "author": "白居易",
        "biography": "",
        "paragraphs": [
            "蓬山仙客下烟霄，对酒唯吟独酌谣。不怕道狂挥玉爵，",
            "赖有伯伦为醉伴，何愁不解傲松乔。"
        ],
        "notes": [
            ""
        ],
        "volume": "卷四百五十六",
        "no#": 52
    },
    {
        "title": "酬梦得霜夜对月见怀",
        "author": "白居易",
        "biography": "",
        "paragraphs": [
            "凄清冬夜景，摇落长年情。月带新霜色，砧和远雁声。",
            "暖怜炉火近，寒觉被衣轻。枕上酬佳句，诗成梦不成。"
        ],
        "notes": [
            ""
        ],
        "volume": "卷四百五十六",
        "no#": 53
    },
    {
        "title": "初冬月夜得皇甫泽州手劄并诗数篇因遣报书偶题长句",
        "author": "白居易",
        "biography": "",
        "paragraphs": [
            "清泠玉韵两三章，落箔银钩七八行。心逐报书悬雁足，",
            "最恨泼醅新熟酒，迎冬不得共君尝。"
        ],
        "notes": [
            ""
        ],
        "volume": "卷四百五十六",
        "no#": 54
    },
    {
        "title": "雪中酒熟，欲携访吴监，先寄此诗",
        "author": "白居易",
        "biography": "",
        "paragraphs": [
            "新雪对新酒，忆同倾一杯。自然须访戴，不必待延枚。",
            "陈榻无辞解，袁门莫懒开。笙歌与谈笑，随事自将来。"
        ],
        "notes": [
            ""
        ],
        "volume": "卷四百五十六",
        "no#": 55
    },
    {
        "title": "酬令公雪中见赠，讶不与梦得同相访",
        "author": "白居易",
        "biography": "",
        "paragraphs": [
            "雪似鹅毛飞散乱，人披鹤氅立裴回。",
            "邹生枚叟非无兴，唯待梁王召即来。"
        ],
        "notes": [
            ""
        ],
        "volume": "卷四百五十六",
        "no#": 56
    },
    {
        "title": "题酒瓮呈梦得",
        "author": "白居易",
        "biography": "",
        "paragraphs": [
            "若无清酒两三瓮，争向白须千万茎。麹糵销愁真得力，",
            "更拟共君何处去，且来同作醉先生。"
        ],
        "notes": [
            ""
        ],
        "volume": "卷四百五十六",
        "no#": 57
    },
    {
        "title": "迂叟",
        "author": "白居易",
        "biography": "",
        "paragraphs": [
            "一辞魏阙就商宾，散地闲居八九春。初时被目为迂叟，",
            "应须绳墨机关外，安置疏愚钝滞身。"
        ],
        "notes": [
            ""
        ],
        "volume": "卷四百五十六",
        "no#": 58
    },
    {
        "title": "洛下闲居，寄山南令狐相公",
        "author": "白居易",
        "biography": "",
        "paragraphs": [
            "已收身向园林下，犹寄名于禄仕间。不锻嵇康弥懒静，",
            "唯是相君忘未得，时思汉水梦巴山。"
        ],
        "notes": [
            ""
        ],
        "volume": "卷四百五十六",
        "no#": 59
    },
    {
        "title": "惜春赠李尹",
        "author": "白居易",
        "biography": "",
        "paragraphs": [
            "春色有时尽，公门终日忙。两衙但不阙，一醉亦何妨。",
            "芳树花团雪，衰翁鬓扑霜。知君倚年少，未苦惜风光。"
        ],
        "notes": [
            ""
        ],
        "volume": "卷四百五十六",
        "no#": 60
    },
    {
        "title": "对酒劝令公开春游宴",
        "author": "白居易",
        "biography": "",
        "paragraphs": [
            "时泰岁丰无事日，功成名遂自由身。前头更有忘忧日，",
            "宜须数数谋欢会，好作开成第二春。"
        ],
        "notes": [
            ""
        ],
        "volume": "卷四百五十六",
        "no#": 61
    },
    {
        "title": "与梦得偶同到敦诗宅，感而题壁",
        "author": "白居易",
        "biography": "",
        "paragraphs": [
            "山东才副苍生愿，川上俄惊逝水波。履道凄凉新第宅，",
            "今日相逢偶同到，伤心不是故经过。"
        ],
        "notes": [
            ""
        ],
        "volume": "卷四百五十六",
        "no#": 62
    },
    {
        "title": "杨六尚书新授东川节度使，代妻戏贺兄嫂二绝",
        "author": "白居易",
        "biography": "",
        "paragraphs": [
            "刘纲与妇共升仙，弄玉随夫亦上天。",
            "何似沙哥领崔嫂，碧油幢引向东川。",
            "金花银碗饶君用，罨画罗衣尽嫂裁。",
            "觅得黔娄为妹婿，可能空寄蜀茶来。"
        ],
        "notes": [
            ""
        ],
        "volume": "卷四百五十六",
        "no#": 63
    },
    {
        "title": "闲游即事",
        "author": "白居易",
        "biography": "",
        "paragraphs": [
            "郊野游行熟，村园次第过。蓦山寻浥涧，蹋水渡伊河。",
            "寒食青青草，春风瑟瑟波。逢人共杯酒，随马有笙歌。",
            "胜事经非少，芳辰过亦多。还须自知分，不老拟如何。"
        ],
        "notes": [
            ""
        ],
        "volume": "卷四百五十六",
        "no#": 64
    },
    {
        "title": "六十六",
        "author": "白居易",
        "biography": "",
        "paragraphs": [
            "七十欠四岁，此生那足论。每因悲物故，还且喜身存。",
            "安得头长黑，争教眼不昏。交游成拱木，婢仆见曾孙。",
            "瘦觉腰金重，衰怜鬓雪繁。将何理老病，应付与空门。"
        ],
        "notes": [
            ""
        ],
        "volume": "卷四百五十六",
        "no#": 65
    },
    {
        "title": "池上早春，即事招梦得",
        "author": "白居易",
        "biography": "",
        "paragraphs": [
            "老更惊年改，闲先觉日长。晴熏榆荚黑，春染柳梢黄。",
            "云破山呈色，冰融水放光。低平稳船舫，轻暖好衣裳。",
            "白角三升榼，红茵六尺床。偶游难得伴，独醉不成狂。",
            "我有中心乐，君无外事忙。经过莫慵懒，相去两三坊。"
        ],
        "notes": [
            ""
        ],
        "volume": "卷四百五十六",
        "no#": 66
    },
    {
        "title": "因梦得题公垂所寄蜡烛，因寄公垂",
        "author": "白居易",
        "biography": "",
        "paragraphs": [
            "照梁初日光相似，出水新莲艳不如。",
            "却寄两条君令取，明年双引入中书。"
        ],
        "notes": [
            ""
        ],
        "volume": "卷四百五十六",
        "no#": 67
    },
    {
        "title": "令公南庄花柳正盛，欲偷一赏，先寄二篇",
        "author": "白居易",
        "biography": "",
        "paragraphs": [
            "最忆楼花千万朵，偏怜堤柳两三株。",
            "拟提社酒携村妓，擅入朱门莫怪无。",
            "可惜亭台闲度日，欲偷风景暂游春。",
            "只愁花里莺饶舌，飞入宫城报主人。"
        ],
        "notes": [
            ""
        ],
        "volume": "卷四百五十六",
        "no#": 68
    },
    {
        "title": "春夜宴席上戏赠裴淄川",
        "author": "白居易",
        "biography": "",
        "paragraphs": [
            "九十不衰真地仙，六旬犹健亦天怜。今年相遇莺花月，",
            "留君到晓无他意，图向君前作少年。"
        ],
        "notes": [
            ""
        ],
        "volume": "卷四百五十六",
        "no#": 69
    },
    {
        "title": "赠梦得",
        "author": "白居易",
        "biography": "",
        "paragraphs": [
            "年颜老少与君同，眼未全昏耳未聋。放醉卧为春日伴，",
            "闻道洛城人尽怪，呼为刘白二狂翁。"
        ],
        "notes": [
            ""
        ],
        "volume": "卷四百五十六",
        "no#": 70
    },
    {
        "title": "晚春欲携酒寻沈四著作，先以六韵寄之",
        "author": "白居易",
        "biography": "",
        "paragraphs": [
            "病容衰惨澹，芳景晚蹉跎。无计留春得，争能奈老何。",
            "篇章慵报答，杯宴喜经过。顾我酒狂久，负君诗债多。",
            "敢辞携绿蚁，只愿见青娥。最忆阳关唱，真珠一串歌。"
        ],
        "notes": [
            ""
        ],
        "volume": "卷四百五十六",
        "no#": 71
    },
    {
        "title": "三月三日祓禊洛滨",
        "author": "白居易",
        "biography": "",
        "paragraphs": [
            "三月草萋萋，黄莺歇又啼。柳桥晴有絮，沙路润无泥。",
            "禊事修初半，游人到欲齐。金钿耀桃李，丝管骇凫鹥。",
            "转岸回船尾，临流簇马蹄。闹翻扬子渡，蹋破魏王堤。",
            "妓接谢公宴，诗陪荀令题。舟同李膺泛，醴为穆生携。",
            "水引春心荡，花牵醉眼迷。尘街从鼓动，烟树任鸦栖。",
            "舞急红腰软，歌迟翠黛低。夜归何用烛，新月凤楼西。"
        ],
        "notes": [
            ""
        ],
        "volume": "卷四百五十六",
        "no#": 72
    },
    {
        "title": "同梦得暮春寄贺东西川二杨尚书",
        "author": "白居易",
        "biography": "",
        "paragraphs": [
            "龙节对持真可爱，雁行相接更堪夸。两川风景同三月，",
            "应怜洛下分司伴，冷宴闲游老看花。"
        ],
        "notes": [
            ""
        ],
        "volume": "卷四百五十六",
        "no#": 73
    },
    {
        "title": "喜小楼西新柳抽条",
        "author": "白居易",
        "biography": "",
        "paragraphs": [
            "一行弱柳前年种，数尺柔条今日新。渐欲拂他骑马客，",
            "为报金堤千万树，饶伊未敢苦争春。"
        ],
        "notes": [
            ""
        ],
        "volume": "卷四百五十六",
        "no#": 74
    },
    {
        "title": "晚春酒醒寻梦得",
        "author": "白居易",
        "biography": "",
        "paragraphs": [
            "料合同惆怅，花残酒亦残。醉心忘老易，醒眼别春难。",
            "独出虽慵懒，相逢定喜欢。还携小蛮去，试觅老刘看。"
        ],
        "notes": [
            ""
        ],
        "volume": "卷四百五十六",
        "no#": 75
    },
    {
        "title": "感事",
        "author": "白居易",
        "biography": "",
        "paragraphs": [
            "服气崔常侍，烧丹郑舍人。常期生羽翼，那忽化灰尘。",
            "每遇凄凉事，还思潦倒身。唯知趁杯酒，不解炼金银。",
            "睡适三尸性，慵安五藏神。无忧亦无喜，六十六年春。"
        ],
        "notes": [
            ""
        ],
        "volume": "卷四百五十六",
        "no#": 76
    },
    {
        "title": "和裴令公南庄绝句",
        "author": "白居易",
        "biography": "",
        "paragraphs": [
            "陶庐僻陋那堪比，谢墅幽微不足攀。",
            "何似嵩峰三十六，长随申甫作家山。"
        ],
        "notes": [
            ""
        ],
        "volume": "卷四百五十六",
        "no#": 77
    },
    {
        "title": "宅西有流水墙下构小楼临玩之时颇有幽趣因命歌酒聊以自娱独醉独吟偶题五绝句",
        "author": "白居易",
        "biography": "",
        "paragraphs": [
            "伊水分来不自由，无人解爱为谁流。",
            "家家抛向墙根底，唯我栽莲越小楼。",
            "水色波文何所似，麹尘罗带一条斜。",
            "莫言罗带春无主，自置楼来属白家。",
            "日滟水光摇素壁，风飘树影拂朱栏。",
            "皆言此处宜弦管，试奏霓裳一曲看。",
            "霓裳奏罢唱梁州，红袖斜翻翠黛愁。",
            "应是遥闻胜近听，行人欲过尽回头。",
            "独醉还须得歌舞，自娱何必要亲宾。",
            "当时一部清商乐，亦不长将乐外人。"
        ],
        "notes": [
            ""
        ],
        "volume": "卷四百五十六",
        "no#": 78
    },
    {
        "title": "偶作",
        "author": "白居易",
        "biography": "",
        "paragraphs": [
            "篮舁出即忘归舍，柴户昏犹未掩关。闻客病时惭体健，",
            "木雁一篇须记取，致身才与不才间。"
        ],
        "notes": [
            ""
        ],
        "volume": "卷四百五十六",
        "no#": 79
    },
    {
        "title": "因梦得酬牛相公初到洛中小饮见赠",
        "author": "白居易",
        "biography": "",
        "paragraphs": [
            "淮南挥手抛红旆，洛下回头向白云。政事堂中老丞相，",
            "诗酒放狂犹得在，莫欺白叟与刘君。"
        ],
        "notes": [
            ""
        ],
        "volume": "卷四百五十六",
        "no#": 80
    },
    {
        "title": "幽居早秋闲咏",
        "author": "白居易",
        "biography": "",
        "paragraphs": [
            "幽僻嚣尘外，清凉水木间。卧风秋拂簟，步月夜开关。",
            "且得身安泰，从他世险艰。但休争要路，不必入深山。",
            "轩鹤留何用，泉鱼放不还。谁人知此味，临老十年闲。"
        ],
        "notes": [
            ""
        ],
        "volume": "卷四百五十六",
        "no#": 81
    },
    {
        "title": "和令狐仆射小饮听阮咸",
        "author": "白居易",
        "biography": "",
        "paragraphs": [
            "掩抑复凄清，非琴不是筝。还弹乐府曲，别占阮家名。",
            "古调何人识，初闻满座惊。落盘珠历历，摇佩玉琤琤。",
            "似劝杯中物，如含林下情。时移音律改，岂是昔时声。"
        ],
        "notes": [
            ""
        ],
        "volume": "卷四百五十六",
        "no#": 82
    },
    {
        "title": "烧药不成命酒独醉",
        "author": "白居易",
        "biography": "",
        "paragraphs": [
            "白发逢秋王，丹砂见火空。不能留姹女，争免作衰翁。",
            "赖有杯中绿，能为面上红。少年心不远，只在半酣中。"
        ],
        "notes": [
            ""
        ],
        "volume": "卷四百五十六",
        "no#": 83
    },
    {
        "title": "送卢郎中赴河东裴令公幕",
        "author": "白居易",
        "biography": "",
        "paragraphs": [
            "别时暮雨洛桥岸，到日凉风汾水波。",
            "荀令见君应问我，为言秋草闭门多。"
        ],
        "notes": [
            ""
        ],
        "volume": "卷四百五十六",
        "no#": 84
    },
    {
        "title": "送李滁州",
        "author": "白居易",
        "biography": "",
        "paragraphs": [
            "君于觉路深留意，我亦禅门薄致功。未悟病时须去病，",
            "谁道三年千里别，两心同在道场中。"
        ],
        "notes": [
            ""
        ],
        "volume": "卷四百五十六",
        "no#": 85
    },
    {
        "title": "长斋月满寄思黯",
        "author": "白居易",
        "biography": "",
        "paragraphs": [
            "一日不见如三月，一月相思如七年。似隔山河千里地，"
        ],
        "notes": [
            ""
        ],
        "volume": "卷四百五十六",
        "no#": 86
    },
    {
        "title": "冬夜对酒寄皇甫十",
        "author": "白居易",
        "biography": "",
        "paragraphs": [
            "霜杀中庭草，冰生后院池。有风空动树，无叶可辞枝。",
            "十月苦长夜，百年强半时。新开一瓶酒，那得不相思。"
        ],
        "notes": [
            ""
        ],
        "volume": "卷四百五十六",
        "no#": 87
    },
    {
        "title": "岁除夜对酒",
        "author": "白居易",
        "biography": "",
        "paragraphs": [
            "衰翁岁除夜，对酒思悠然。草白经霜地，云黄欲雪天。",
            "醉依香枕坐，慵傍暖炉眠。洛下闲来久，明朝是十年。"
        ],
        "notes": [
            ""
        ],
        "volume": "卷四百五十六",
        "no#": 88
    }
]