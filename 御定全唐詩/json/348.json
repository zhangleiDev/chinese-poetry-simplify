[
    {
        "title": "公子行",
        "author": "陈羽",
        "biography": "",
        "paragraphs": [
            "金羁白面郎，何处蹋青来。马娇郎半醉，躞蹀望楼台。",
            "似见楼上人，玲珑窗户开。隔花闻一笑，落日不知回。"
        ],
        "notes": [
            ""
        ],
        "volume": "卷三百四十八",
        "no#": 1
    },
    {
        "title": "古意",
        "author": "陈羽",
        "biography": "",
        "paragraphs": [
            "十三学绣罗衣裳，自怜红袖闻馨香。人言此是嫁时服，",
            "车马骈阗贺门馆，自然不失为公卿。是时妾家犹未贫，",
            "郎家居近御沟水，豪门客尽蹑珠履。雕盘酒器常不干，",
            "朝参暮拜白玉堂，绣衣著尽黄金缕。妾貌渐衰郎渐薄，",
            "妾年四十丝满头，郎年五十封公侯。男儿全盛日忘旧，",
            "归来略略不相顾，却令侍婢生光辉。郎恨妇人易衰老，"
        ],
        "notes": [
            ""
        ],
        "volume": "卷三百四十八",
        "no#": 2
    },
    {
        "title": "长相思",
        "author": "陈羽",
        "biography": "",
        "paragraphs": [
            "相思长相思，相思无限极。相思苦相思，相思损容色。",
            "容色真可惜，相思不可彻。日日长相思，相思肠断绝。",
            "肠断绝，泪还续，闲人莫作相思曲。"
        ],
        "notes": [
            ""
        ],
        "volume": "卷三百四十八",
        "no#": 3
    },
    {
        "title": "送戴端公赴容州",
        "author": "陈羽",
        "biography": "",
        "paragraphs": [
            "分命诸侯重，葳蕤绣服香。八蛮治险阻，千骑蹋繁霜。",
            "山断旌旗出，天晴剑佩光。还将小戴礼，远出化南方。"
        ],
        "notes": [
            ""
        ],
        "volume": "卷三百四十八",
        "no#": 4
    },
    {
        "title": "送殷华之洪州",
        "author": "陈羽",
        "biography": "",
        "paragraphs": [
            "离堂悲楚调，君奏豫章行。愁处雪花白，梦中江水清。",
            "扣船歌月色，避浪宿猿声。还作经年别，相思湖草生。"
        ],
        "notes": [
            ""
        ],
        "volume": "卷三百四十八",
        "no#": 5
    },
    {
        "title": "春日晴原野望",
        "author": "陈羽",
        "biography": "",
        "paragraphs": [
            "东风吹暖气，消散入晴天。渐变池塘色，欲生杨柳烟。",
            "蒙茸花向月，潦倒客经年。乡思应愁望，江湖春水连。"
        ],
        "notes": [
            ""
        ],
        "volume": "卷三百四十八",
        "no#": 6
    },
    {
        "title": "湘妃怨",
        "author": "陈羽",
        "biography": "",
        "paragraphs": [
            "舜欲省蛮陬，南巡非逸游。九山沉白日，二女泣沧洲。",
            "目极楚云断，恨连湘水流。至今闻鼓瑟，咽绝不胜愁。"
        ],
        "notes": [
            ""
        ],
        "volume": "卷三百四十八",
        "no#": 7
    },
    {
        "title": "冬晚送友人使西蕃",
        "author": "陈羽",
        "biography": "",
        "paragraphs": [
            "驿使向天西，巡羌复入氐。玉关晴有雪，砂碛雨无泥。",
            "落泪军中笛，惊眠塞上鸡。逢春乡思苦，万里草萋萋。"
        ],
        "notes": [
            ""
        ],
        "volume": "卷三百四十八",
        "no#": 8
    },
    {
        "title": "春园即事",
        "author": "陈羽",
        "biography": "",
        "paragraphs": [
            "水隔群物远，夜深风起频。霜中千树橘，月下五湖人。",
            "听鹤忽忘寝，见山如得邻。明年还到此，共看洞庭春。"
        ],
        "notes": [
            ""
        ],
        "volume": "卷三百四十八",
        "no#": 9
    },
    {
        "title": "送友人及第归江东",
        "author": "陈羽",
        "biography": "",
        "paragraphs": [
            "五陵春色泛花枝，心醉花前远别离。落羽耻为关右客，",
            "家住洞庭多钓伴，因来相贺话相思。"
        ],
        "notes": [
            ""
        ],
        "volume": "卷三百四十八",
        "no#": 10
    },
    {
        "title": "梓州与温商夜别",
        "author": "陈羽",
        "biography": "",
        "paragraphs": [
            "凤凰城里花时别，玄武江边月下逢。客舍莫辞先买酒，",
            "明日又行西蜀路，不堪天际远山重。"
        ],
        "notes": [
            ""
        ],
        "volume": "卷三百四十八",
        "no#": 11
    },
    {
        "title": "长安卧病秋夜言怀",
        "author": "陈羽",
        "biography": "",
        "paragraphs": [
            "九重门锁禁城秋，月过南宫渐映楼。紫陌夜深槐露滴，",
            "楚客病来乡思苦，寂寥灯下不胜愁。"
        ],
        "notes": [
            ""
        ],
        "volume": "卷三百四十八",
        "no#": 12
    },
    {
        "title": "喜雪上窦相公",
        "author": "陈羽",
        "biography": "",
        "paragraphs": [
            "千门万户雪花浮，点点无声落瓦沟。全似玉尘销更积，",
            "平地已沾盈尺润，年丰须荷富人侯。"
        ],
        "notes": [
            ""
        ],
        "volume": "卷三百四十八",
        "no#": 13
    },
    {
        "title": "宴杨驸马山亭",
        "author": "陈羽",
        "biography": "",
        "paragraphs": [
            "垂杨拂岸草茸茸，绣户窗前花影重。鲙下玉盘红缕细，",
            "落日泛舟同醉处，回潭百丈映千峰。"
        ],
        "notes": [
            ""
        ],
        "volume": "卷三百四十八",
        "no#": 14
    },
    {
        "title": "西蜀送许中庸归秦赴举",
        "author": "陈羽",
        "biography": "",
        "paragraphs": [
            "春色华阳国，秦人此别离。驿楼横水影，乡路入花枝。",
            "日暖莺飞好，山晴马去迟。剑门当石隘，栈阁入云危。",
            "独鹤心千里，贫交酒一卮。桂条攀偃蹇，兰叶藉参差。",
            "旅梦惊蝴蝶，残芳怨子规。碧霄今夜月，惆怅上峨嵋。"
        ],
        "notes": [
            ""
        ],
        "volume": "卷三百四十八",
        "no#": 15
    },
    {
        "title": "小苑春望宫池柳色",
        "author": "陈羽",
        "biography": "",
        "paragraphs": [
            "宛宛如丝柳，含黄一望新。未成沟上暗，且向日边春。",
            "袅娜方遮水，低迷欲醉人。托空芳郁郁，逐溜影鳞鳞。",
            "弄水滋宵露，垂枝染夕尘。夹堤连太液，还似映天津。"
        ],
        "notes": [
            ""
        ],
        "volume": "卷三百四十八",
        "no#": 16
    },
    {
        "title": "中秋夜临镜湖望月",
        "author": "陈羽",
        "biography": "",
        "paragraphs": [
            "镜里秋宵望，湖平月彩深。圆光珠入浦，浮照鹊惊林。",
            "澹动光还碎，婵娟影不沉。远时生岸曲，空处落波心。",
            "迥彻轮初满，孤明魄未侵。桂枝如可折，何惜夜登临。"
        ],
        "notes": [
            ""
        ],
        "volume": "卷三百四十八",
        "no#": 17
    },
    {
        "title": "江上愁思二首",
        "author": "陈羽",
        "biography": "",
        "paragraphs": [
            "江上翁开门，开门向衰草。只知愁子孙，不觉生涯老。",
            "江上草茎枯，茎枯叶复焦。那堪芳意尽，夜夜没寒潮。"
        ],
        "notes": [
            ""
        ],
        "volume": "卷三百四十八",
        "no#": 18
    },
    {
        "title": "梁城老人怨",
        "author": "陈羽",
        "biography": "",
        "paragraphs": [
            "朝为耕种人，暮作刀枪鬼。相看父子血，共染城濠水。"
        ],
        "notes": [
            ""
        ],
        "volume": "卷三百四十八",
        "no#": 19
    },
    {
        "title": "送灵一上人",
        "author": "陈羽",
        "biography": "",
        "paragraphs": [
            "十年劳远别，一笑喜相逢。又上青山去，青山千万重。"
        ],
        "notes": [
            ""
        ],
        "volume": "卷三百四十八",
        "no#": 20
    },
    {
        "title": "经夫差庙",
        "author": "陈羽",
        "biography": "",
        "paragraphs": [
            "姑苏城畔千年木，刻作夫差庙里神。",
            "冠盖寂寥尘满室，不知箫鼓乐何人。"
        ],
        "notes": [
            ""
        ],
        "volume": "卷三百四十八",
        "no#": 21
    },
    {
        "title": "九月十日即事",
        "author": "陈羽",
        "biography": "",
        "paragraphs": [
            "汉江天外东流去，巴塞连山万里秋。",
            "节过重阳人病起，一枝残菊不胜愁。"
        ],
        "notes": [
            ""
        ],
        "volume": "卷三百四十八",
        "no#": 22
    },
    {
        "title": "夏日宴九华池赠主人",
        "author": "陈羽",
        "biography": "",
        "paragraphs": [
            "池上凉台五月凉，百花开尽水芝香。",
            "黄金买酒邀诗客，醉倒簷前青玉床。"
        ],
        "notes": [
            ""
        ],
        "volume": "卷三百四十八",
        "no#": 23
    },
    {
        "title": "长安早春言志",
        "author": "陈羽",
        "biography": "",
        "paragraphs": [
            "九衢日暖树苍苍，万里吴人忆水乡。",
            "汉主未曾亲羽猎，不知将底谏君王。"
        ],
        "notes": [
            ""
        ],
        "volume": "卷三百四十八",
        "no#": 24
    },
    {
        "title": "读苏属国传",
        "author": "陈羽",
        "biography": "",
        "paragraphs": [
            "天山西北居延海，沙塞重重不见春。",
            "肠断帝乡遥望日，节旄零落汉家臣。"
        ],
        "notes": [
            ""
        ],
        "volume": "卷三百四十八",
        "no#": 25
    },
    {
        "title": "吴城览古",
        "author": "陈羽",
        "biography": "",
        "paragraphs": [
            "吴王旧国水烟空，香径无人兰叶红。",
            "春色似怜歌舞地，年年先发馆娃宫。"
        ],
        "notes": [
            ""
        ],
        "volume": "卷三百四十八",
        "no#": 26
    },
    {
        "title": "犍为城下夜泊闻夷歌",
        "author": "陈羽",
        "biography": "",
        "paragraphs": [
            "犍为城下牂牁路，空冢滩西贾客舟。",
            "此夜可怜江上月，夷歌铜鼓不胜愁。"
        ],
        "notes": [
            ""
        ],
        "volume": "卷三百四十八",
        "no#": 27
    },
    {
        "title": "和王中丞使君春日过高评事幽居",
        "author": "陈羽",
        "biography": "",
        "paragraphs": [
            "风光满路旗幡出，林下高人待使君。",
            "笑藉紫兰相向醉，野花千树落纷纷。"
        ],
        "notes": [
            ""
        ],
        "volume": "卷三百四十八",
        "no#": 28
    },
    {
        "title": "和王中丞中和日",
        "author": "陈羽",
        "biography": "",
        "paragraphs": [
            "节应中和天地晴，繁弦叠鼓动高城。",
            "汉家分刺诸侯贵，一曲阳春江水清。"
        ],
        "notes": [
            ""
        ],
        "volume": "卷三百四十八",
        "no#": 29
    },
    {
        "title": "同韦中丞花下夜饮赠歌人",
        "author": "陈羽",
        "biography": "",
        "paragraphs": [
            "银烛煌煌半醉人，娇歌宛转动朱唇。",
            "繁花落尽春风里，绣被郎官不负春。"
        ],
        "notes": [
            ""
        ],
        "volume": "卷三百四十八",
        "no#": 30
    },
    {
        "title": "若耶溪逢陆澧",
        "author": "陈羽",
        "biography": "",
        "paragraphs": [
            "溪上春晴聊看竹，谁言驿使此相逢。",
            "担簦蹑屐仍多病，笑杀云间陆士龙。"
        ],
        "notes": [
            ""
        ],
        "volume": "卷三百四十八",
        "no#": 31
    },
    {
        "title": "夜泊荆溪",
        "author": "陈羽",
        "biography": "",
        "paragraphs": [
            "小雪已晴芦叶暗，长波乍急鹤声嘶。",
            "孤舟一夜宿流水，眼看山头月落溪。"
        ],
        "notes": [
            ""
        ],
        "volume": "卷三百四十八",
        "no#": 32
    },
    {
        "title": "南山别僧",
        "author": "陈羽",
        "biography": "",
        "paragraphs": [
            "惆怅人间多别离，梅花满眼独行时。",
            "无家度日多为客，欲共山僧何处期。"
        ],
        "notes": [
            ""
        ],
        "volume": "卷三百四十八",
        "no#": 33
    },
    {
        "title": "戏题山居二首",
        "author": "陈羽",
        "biography": "",
        "paragraphs": [
            "云盖秋松幽洞近，水穿危石乱山深。",
            "门前自有千竿竹，免向人家看竹林。",
            "虽有柴门长不关，片云高木共身闲。",
            "犹嫌住久人知处，见欲移居更上山。"
        ],
        "notes": [
            ""
        ],
        "volume": "卷三百四十八",
        "no#": 34
    },
    {
        "title": "山中秋夜喜周士闲见过",
        "author": "陈羽",
        "biography": "",
        "paragraphs": [
            "青山高处上不易，白云深处行亦难。",
            "留君不宿对秋月，莫厌山空泉石寒。"
        ],
        "notes": [
            ""
        ],
        "volume": "卷三百四十八",
        "no#": 35
    },
    {
        "title": "过栎阳山溪",
        "author": "陈羽",
        "biography": "",
        "paragraphs": [
            "众草穿沙芳色齐，蹋莎行草过春溪。",
            "闲云相引上山去，人到山头云却低。"
        ],
        "notes": [
            ""
        ],
        "volume": "卷三百四十八",
        "no#": 36
    },
    {
        "title": "姑苏台怀古",
        "author": "陈羽",
        "biography": "",
        "paragraphs": [
            "忆昔吴王争霸日，歌钟满地上高台。",
            "三千宫女看花处，人尽台崩花自开。"
        ],
        "notes": [
            ""
        ],
        "volume": "卷三百四十八",
        "no#": 37
    },
    {
        "title": "将归旧山留别",
        "author": "陈羽",
        "biography": "",
        "paragraphs": [
            "相共游梁今独还，异乡摇落忆空山。",
            "信陵死后无公子，徒向夷门学抱关。"
        ],
        "notes": [
            ""
        ],
        "volume": "卷三百四十八",
        "no#": 38
    },
    {
        "title": "游洞灵观",
        "author": "陈羽",
        "biography": "",
        "paragraphs": [
            "初访西城礼少君，独行深入洞天云。",
            "风吹青桂寒花落，香绕仙坛处处闻。"
        ],
        "notes": [
            ""
        ],
        "volume": "卷三百四十八",
        "no#": 39
    },
    {
        "title": "旅次沔阳，闻克复，而用师者穷兵黩武，因书简之",
        "author": "陈羽",
        "biography": "",
        "paragraphs": [
            "江上烟消汉水清，王师大破绿林兵。",
            "干戈用尽人成血，韩信空传壮士名。"
        ],
        "notes": [
            ""
        ],
        "volume": "卷三百四十八",
        "no#": 40
    },
    {
        "title": "湘君祠",
        "author": "陈羽",
        "biography": "",
        "paragraphs": [
            "二妃怨处云沉沉，二妃哭处湘水深。",
            "商人酒滴庙前草，萧索风生斑竹林。"
        ],
        "notes": [
            ""
        ],
        "volume": "卷三百四十八",
        "no#": 41
    },
    {
        "title": "送辛吉甫常州觐省",
        "author": "陈羽",
        "biography": "",
        "paragraphs": [
            "西去兰陵家不远，到家还及采兰时。",
            "新年送客我为客，惆怅门前黄柳丝。"
        ],
        "notes": [
            ""
        ],
        "volume": "卷三百四十八",
        "no#": 42
    },
    {
        "title": "题舞花山大师遗居",
        "author": "陈羽",
        "biography": "",
        "paragraphs": [
            "西过流沙归路长，一生遗迹在东方。",
            "空堂寂寞闭灯影，风动四山松柏香。"
        ],
        "notes": [
            ""
        ],
        "volume": "卷三百四十八",
        "no#": 43
    },
    {
        "title": "广陵秋夜对月即事",
        "author": "陈羽",
        "biography": "",
        "paragraphs": [
            "霜落寒空月上楼，月中歌吹满扬州。",
            "相看醉舞倡楼月，不觉隋家陵树秋。"
        ],
        "notes": [
            ""
        ],
        "volume": "卷三百四十八",
        "no#": 44
    },
    {
        "title": "早秋浐水送人归越",
        "author": "陈羽",
        "biography": "",
        "paragraphs": [
            "凉叶萧萧生远风，晓鸦飞度望春宫。",
            "越人归去一摇首，肠断马嘶秋水东。"
        ],
        "notes": [
            ""
        ],
        "volume": "卷三百四十八",
        "no#": 45
    },
    {
        "title": "小江驿送陆侍御归湖上山",
        "author": "陈羽",
        "biography": "",
        "paragraphs": [
            "鹤唳天边秋水空，荻花芦叶起西风。",
            "今夜渡江何处宿，会稽山在月明中。"
        ],
        "notes": [
            ""
        ],
        "volume": "卷三百四十八",
        "no#": 46
    },
    {
        "title": "送李德舆归穿石洞山居",
        "author": "陈羽",
        "biography": "",
        "paragraphs": [
            "乌巾年少归何处，一片彩霞仙洞中。",
            "惆怅别时花似雪，行人不肯醉春风。"
        ],
        "notes": [
            ""
        ],
        "volume": "卷三百四十八",
        "no#": 47
    },
    {
        "title": "酬幽居闲上人喜及第后见赠",
        "author": "陈羽",
        "biography": "",
        "paragraphs": [
            "九霄心在劳相问，四十年间岂足惊。",
            "风动自然云出岫，高僧不用笑浮生。"
        ],
        "notes": [
            ""
        ],
        "volume": "卷三百四十八",
        "no#": 48
    },
    {
        "title": "洛下赠彻公",
        "author": "陈羽",
        "biography": "",
        "paragraphs": [
            "天竺沙门洛下逢，请为同社笑相容。",
            "支颐忽望碧云里，心爱嵩山第几重。"
        ],
        "notes": [
            ""
        ],
        "volume": "卷三百四十八",
        "no#": 49
    },
    {
        "title": "观朱舍人归葬吴中",
        "author": "陈羽",
        "biography": "",
        "paragraphs": [
            "翩翩绛旐寒流上，行引东归万里魂。",
            "几处州人临水哭，共看遗草有王言。"
        ],
        "notes": [
            ""
        ],
        "volume": "卷三百四十八",
        "no#": 50
    },
    {
        "title": "题清镜寺留别",
        "author": "陈羽",
        "biography": "",
        "paragraphs": [
            "路入千山愁自知，雪花撩乱压松枝。",
            "世人并道离别苦，谁信山僧轻别离。"
        ],
        "notes": [
            ""
        ],
        "volume": "卷三百四十八",
        "no#": 51
    },
    {
        "title": "从军行",
        "author": "陈羽",
        "biography": "",
        "paragraphs": [
            "海畔风吹冻泥裂，枯桐叶落枝梢折。",
            "横笛闻声不见人，红旗直上天山雪。"
        ],
        "notes": [
            ""
        ],
        "volume": "卷三百四十八",
        "no#": 52
    },
    {
        "title": "宿淮阴作",
        "author": "陈羽",
        "biography": "",
        "paragraphs": [
            "秋灯点点淮阴市，楚客联樯宿淮水。",
            "夜深风起鱼鳖腥，韩信祠堂明月里。"
        ],
        "notes": [
            ""
        ],
        "volume": "卷三百四十八",
        "no#": 53
    },
    {
        "title": "春日南山行",
        "author": "陈羽",
        "biography": "",
        "paragraphs": [
            "处处看山不可行，野花相向笑无成。",
            "长嫌为客过州县，渐被时人识姓名。"
        ],
        "notes": [
            ""
        ],
        "volume": "卷三百四十八",
        "no#": 54
    },
    {
        "title": "步虚词二首",
        "author": "陈羽",
        "biography": "",
        "paragraphs": [
            "汉武清斋读鼎书，太官扶上画云车。",
            "坛上月明宫殿闭，仰看星斗礼空虚。",
            "楼殿层层阿母家，昆仑山顶驻红霞。",
            "笙歌出见穆天子，相引笑看琪树花。"
        ],
        "notes": [
            ""
        ],
        "volume": "卷三百四十八",
        "no#": 55
    },
    {
        "title": "襄阳过孟浩然旧居",
        "author": "陈羽",
        "biography": "",
        "paragraphs": [
            "襄阳城郭春风起，汉水东流去不还。",
            "孟子死来江树老，烟霞犹在鹿门山。"
        ],
        "notes": [
            ""
        ],
        "volume": "卷三百四十八",
        "no#": 56
    },
    {
        "title": "送友人游嵩山",
        "author": "陈羽",
        "biography": "",
        "paragraphs": [
            "嵩山归路绕天坛，雪影松声满谷寒。",
            "君见九龙潭上月，莫辞清夜访袁安。"
        ],
        "notes": [
            ""
        ],
        "volume": "卷三百四十八",
        "no#": 57
    },
    {
        "title": "伏翼西洞送夏方庆",
        "author": "陈羽",
        "biography": "",
        "paragraphs": [
            "洞里春晴花正开，看花出洞几时回。",
            "殷勤好去武陵客，莫引世人相逐来。"
        ],
        "notes": [
            ""
        ],
        "volume": "卷三百四十八",
        "no#": 58
    },
    {
        "title": "赠人",
        "author": "陈羽",
        "biography": "",
        "paragraphs": [
            "或棹孤舟或杖藜，寻常适意钓长溪。",
            "草堂竹径在何处，落日孤烟寒渚西。"
        ],
        "notes": [
            ""
        ],
        "volume": "卷三百四十八",
        "no#": 59
    },
    {
        "title": "句",
        "author": "陈羽",
        "biography": "",
        "paragraphs": [
            "稚子新能编笋笠，山妻旧解补荷衣。秋山隔岸清猿叫，"
        ],
        "notes": [
            ""
        ],
        "volume": "卷三百四十八",
        "no#": 60
    }
]