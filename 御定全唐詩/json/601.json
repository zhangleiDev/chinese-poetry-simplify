[
    {
        "title": "书边事",
        "author": "李昌符",
        "biography": "",
        "paragraphs": [
            "朔野烟尘起，天军又举戈。阴风向晚急，杀气入秋多。",
            "树尽禽栖草，冰坚路在河。汾阳无继者，羌虏肯先和。"
        ],
        "notes": [
            ""
        ],
        "volume": "卷六百零一",
        "no#": 1
    },
    {
        "title": "远归别墅",
        "author": "李昌符",
        "biography": "",
        "paragraphs": [
            "马省曾行处，连嘶渡晚河。忽惊乡树出，渐识路人多。",
            "细径穿禾黍，颓垣压薜萝。乍归犹似客，邻叟亦相过。"
        ],
        "notes": [
            ""
        ],
        "volume": "卷六百零一",
        "no#": 2
    },
    {
        "title": "题友人屋",
        "author": "李昌符",
        "biography": "",
        "paragraphs": [
            "松底诗人宅，闲门远岫孤。数家分小径，一水截平芜。",
            "竹节偶相对，鸟名多自呼。爱君真静者，欲去又踟蹰。"
        ],
        "notes": [
            ""
        ],
        "volume": "卷六百零一",
        "no#": 3
    },
    {
        "title": "赠同游",
        "author": "李昌符",
        "biography": "",
        "paragraphs": [
            "此来风雨后，已觉减年华。若待皆无事，应难更有花。",
            "管弦临夜急，榆柳向江斜。且莫看归路，同须醉酒家。"
        ],
        "notes": [
            ""
        ],
        "volume": "卷六百零一",
        "no#": 4
    },
    {
        "title": "送人出塞",
        "author": "李昌符",
        "biography": "",
        "paragraphs": [
            "北风吹雨雪，举目已凄凄。战鬼秋频哭，征鸿夜不栖。",
            "沙平关路直，碛广郡楼低。此去非东鲁，人多事鼓鼙。"
        ],
        "notes": [
            ""
        ],
        "volume": "卷六百零一",
        "no#": 5
    },
    {
        "title": "寻僧元皎因赠",
        "author": "李昌符",
        "biography": "",
        "paragraphs": [
            "此生迷有著，因病得寻师。话尽山中事，归当月上时。",
            "高松连寺影，亚竹入窗枝。闲忆草堂路，相逢非素期。"
        ],
        "notes": [
            ""
        ],
        "volume": "卷六百零一",
        "no#": 6
    },
    {
        "title": "下第后蒙侍郎示意指于新先辈宣恩感谢",
        "author": "李昌符",
        "biography": "",
        "paragraphs": [
            "才薄命如此，自嗟兼自疑。遭逢好文日，黜落至公时。",
            "倚玉甘无路，穿杨却未期。更惭君侍坐，问许可言诗。"
        ],
        "notes": [
            ""
        ],
        "volume": "卷六百零一",
        "no#": 7
    },
    {
        "title": "夜泊渭津",
        "author": "李昌符",
        "biography": "",
        "paragraphs": [
            "漂漂东去客，一宿渭城边。远处星垂岸，中流月满船。",
            "凉归夜深簟，秋入雨余天。渐觉家山小，残程尚几年。"
        ],
        "notes": [
            ""
        ],
        "volume": "卷六百零一",
        "no#": 8
    },
    {
        "title": "晚夏逢友人",
        "author": "李昌符",
        "biography": "",
        "paragraphs": [
            "一别同袍友，相思已十年。长安多在客，久病忽闻蝉。",
            "骤雨才沾地，阴云不遍天。微凉堪话旧，移榻晚风前。"
        ],
        "notes": [
            ""
        ],
        "volume": "卷六百零一",
        "no#": 9
    },
    {
        "title": "秋中夜坐",
        "author": "李昌符",
        "biography": "",
        "paragraphs": [
            "空庭吟坐久，爽气入荷衣。病叶先秋落，惊禽背月飞。",
            "瘴云晴未散，戍客老将依。为应金门策，多应说战机。"
        ],
        "notes": [
            ""
        ],
        "volume": "卷六百零一",
        "no#": 10
    },
    {
        "title": "旅游伤春",
        "author": "李昌符",
        "biography": "",
        "paragraphs": [
            "酒醒乡关远，迢迢听漏终。曙分林影外，春尽雨声中。",
            "鸟思江村路，花残野岸风。十年成底事，羸马倦西东。"
        ],
        "notes": [
            ""
        ],
        "volume": "卷六百零一",
        "no#": 11
    },
    {
        "title": "得远书",
        "author": "李昌符",
        "biography": "",
        "paragraphs": [
            "故人居谪宦，今日一书来。良久惊兼喜，殷勤卷更开。",
            "瘴云沉去雁，江雨促新梅。满纸殊乡泪，非冤不可哀。"
        ],
        "notes": [
            ""
        ],
        "volume": "卷六百零一",
        "no#": 12
    },
    {
        "title": "赠同席",
        "author": "李昌符",
        "biography": "",
        "paragraphs": [
            "四座列吾友，满园花照衣。一生知几度，后到拟先归。",
            "急管侵诸乐，严城送落晖。当欢莫离席，离席却欢稀。"
        ],
        "notes": [
            ""
        ],
        "volume": "卷六百零一",
        "no#": 13
    },
    {
        "title": "赠供奉僧玄观",
        "author": "李昌符",
        "biography": "",
        "paragraphs": [
            "自得曹溪法，诸经更不看。已降禅侣久，兼作帝师难。",
            "夜木侵簷黑，秋灯照雨寒。如何嫌有著，一念在林峦。"
        ],
        "notes": [
            ""
        ],
        "volume": "卷六百零一",
        "no#": 14
    },
    {
        "title": "送琴客",
        "author": "李昌符",
        "biography": "",
        "paragraphs": [
            "楚客抱离思，蜀琴留恨声。坐来新月上，听久觉秋生。",
            "夜静骚人语，天高别鹤鸣。因君兴一叹，竟夕意难平。"
        ],
        "notes": [
            ""
        ],
        "volume": "卷六百零一",
        "no#": 15
    },
    {
        "title": "别谪者",
        "author": "李昌符",
        "biography": "",
        "paragraphs": [
            "此地闻犹恶，人言是所之。一家书绝久，孤驿梦成迟。",
            "八月三湘道，闻猿冒雨时。不须祠楚相，臣节转堪疑。"
        ],
        "notes": [
            ""
        ],
        "volume": "卷六百零一",
        "no#": 16
    },
    {
        "title": "行思",
        "author": "李昌符",
        "biography": "",
        "paragraphs": [
            "千里岂云去，欲归如路穷。人间无暇日，马上又秋风。",
            "破月衔高岳，流星拂晓空。此时皆在梦，行色独匆匆。"
        ],
        "notes": [
            ""
        ],
        "volume": "卷六百零一",
        "no#": 17
    },
    {
        "title": "感怀题从舅宅",
        "author": "李昌符",
        "biography": "",
        "paragraphs": [
            "郗家庭树下，几度醉春风。今日花还发，当时事不同。",
            "流言应未息，直道竟难通。徒遣相思者，悲歌向暮空。"
        ],
        "notes": [
            ""
        ],
        "volume": "卷六百零一",
        "no#": 18
    },
    {
        "title": "与友人会",
        "author": "李昌符",
        "biography": "",
        "paragraphs": [
            "蝉吟槐蕊落，的的是愁端。病觉离家远，贫知处事难。",
            "真交无所隐，深语有余欢。未必闻歌吹，羁心得暂宽。"
        ],
        "notes": [
            ""
        ],
        "volume": "卷六百零一",
        "no#": 19
    },
    {
        "title": "赠春游侣",
        "author": "李昌符",
        "biography": "",
        "paragraphs": [
            "密林多暗香，轻吹送余芳。啼鸟愁春尽，游人喜日长。",
            "浮云横暮色，新雨洗韶光。欲散垂□恨，应须入醉乡。"
        ],
        "notes": [
            ""
        ],
        "volume": "卷六百零一",
        "no#": 20
    },
    {
        "title": "送人游边",
        "author": "李昌符",
        "biography": "",
        "paragraphs": [
            "愁指萧关外，风沙入远程。马行初有迹，雨落竟无声。",
            "地理全归汉，天威不在兵。西京逢故老，暗喜复时平。"
        ],
        "notes": [
            ""
        ],
        "volume": "卷六百零一",
        "no#": 21
    },
    {
        "title": "寄栖白上人",
        "author": "李昌符",
        "biography": "",
        "paragraphs": [
            "剪发兼成隐，将心更属文。无憀对豪客，不拜谒吾君。",
            "画壁惟泉石，经窗半典坟。归林幽鸟狎，乞食病僧分。",
            "默坐终清夜，凝思念碧云。相逢应未卜，余正走嚣氛。"
        ],
        "notes": [
            ""
        ],
        "volume": "卷六百零一",
        "no#": 22
    },
    {
        "title": "送人入新罗使",
        "author": "李昌符",
        "biography": "",
        "paragraphs": [
            "鸡林君欲去，立册付星轺。越海程难计，征帆影自飘。",
            "望乡当落日，怀阙羡回潮。宿雾蒙青嶂，惊波荡碧霄。",
            "春生阳气早，天接祖州遥。愁约三年外，相迎上石桥。"
        ],
        "notes": [
            ""
        ],
        "volume": "卷六百零一",
        "no#": 23
    },
    {
        "title": "咏铁马鞭",
        "author": "李昌符",
        "biography": "",
        "paragraphs": [
            "汉将临流得铁鞭，鄂侯名字旧雕镌。须为圣代无双物，",
            "时来终荐明君用，莫叹沉埋二百年。"
        ],
        "notes": [
            ""
        ],
        "volume": "卷六百零一",
        "no#": 24
    },
    {
        "title": "送友人",
        "author": "李昌符",
        "biography": "",
        "paragraphs": [
            "举世谁能与事期，解携多是正欢时。人间不遣有名利，",
            "我今漂泊还如此，江剑相逢亦未知。"
        ],
        "notes": [
            ""
        ],
        "volume": "卷六百零一",
        "no#": 25
    },
    {
        "title": "南潭",
        "author": "李昌符",
        "biography": "",
        "paragraphs": [
            "匝岸青芜掩古苔，面山亭树枕潭开。有时弦管收筵促，",
            "人传郭恽多游此，谁见当初泛玉杯。"
        ],
        "notes": [
            ""
        ],
        "volume": "卷六百零一",
        "no#": 26
    },
    {
        "title": "秋夜作",
        "author": "李昌符",
        "biography": "",
        "paragraphs": [
            "数亩池塘近杜陵，秋天寂寞夜云凝。芙蓉叶上三更雨，",
            "既逢上国陈诗日，长守林泉亦未能。"
        ],
        "notes": [
            ""
        ],
        "volume": "卷六百零一",
        "no#": 27
    },
    {
        "title": "客恨",
        "author": "李昌符",
        "biography": "",
        "paragraphs": [
            "古原南北旧萧疏，高木风多小雪余。半夜病吟人寝后，",
            "肥马王孙定相笑，不知岐路厌樵渔。"
        ],
        "notes": [
            ""
        ],
        "volume": "卷六百零一",
        "no#": 28
    },
    {
        "title": "三月尽日",
        "author": "李昌符",
        "biography": "",
        "paragraphs": [
            "江头从此管弦稀，散尽游人独未归。",
            "落日已将春色去，残花应逐夜风飞。"
        ],
        "notes": [
            ""
        ],
        "volume": "卷六百零一",
        "no#": 29
    },
    {
        "title": "绿珠咏",
        "author": "李昌符",
        "biography": "",
        "paragraphs": [
            "洛阳佳丽与芳华，金谷园中见百花。",
            "谁遣当年坠楼死，无人巧笑破孙家。"
        ],
        "notes": [
            ""
        ],
        "volume": "卷六百零一",
        "no#": 30
    },
    {
        "title": "赠别",
        "author": "李昌符",
        "biography": "",
        "paragraphs": [
            "又将书剑出孤舟，尽日停桡结远愁。",
            "莫道江波话离别，江波一去不回流。"
        ],
        "notes": [
            ""
        ],
        "volume": "卷六百零一",
        "no#": 31
    },
    {
        "title": "闷书",
        "author": "李昌符",
        "biography": "",
        "paragraphs": [
            "病来难处早秋天，一径无人树有蝉。",
            "归计未成书半卷，中宵多梦昼多眠。"
        ],
        "notes": [
            ""
        ],
        "volume": "卷六百零一",
        "no#": 32
    },
    {
        "title": "伤春",
        "author": "李昌符",
        "biography": "",
        "paragraphs": [
            "即是春风尽，仍沾夜雨归。明朝更来此，兼恐落花稀。"
        ],
        "notes": [
            ""
        ],
        "volume": "卷六百零一",
        "no#": 33
    },
    {
        "title": "登临洮望萧关",
        "author": "李昌符",
        "biography": "",
        "paragraphs": [
            "渐觉风沙暗，萧关欲到时。儿童能探火，妇女解缝旗。",
            "川少衔鱼鹭，林多带箭麋。暂来戎马地，不敢苦吟诗。"
        ],
        "notes": [
            ""
        ],
        "volume": "卷六百零一",
        "no#": 34
    }
]