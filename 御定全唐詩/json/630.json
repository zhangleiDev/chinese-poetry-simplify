[
    {
        "title": "水国诗",
        "author": "陆龟蒙",
        "biography": "",
        "paragraphs": [
            "水国不堪旱，斯民生甚微。直至葭菼少，敢言鱼蟹肥。",
            "我到荒村无食啖，对案又非梁谢览。况是干苗结子疏，"
        ],
        "notes": [
            ""
        ],
        "volume": "卷六百三十",
        "no#": 1
    },
    {
        "title": "井上桐",
        "author": "陆龟蒙",
        "biography": "",
        "paragraphs": [
            "美人伤别离，汲井长待晓。愁因辘轳转，惊起双栖鸟。",
            "独立傍银床，碧桐风袅袅。"
        ],
        "notes": [
            ""
        ],
        "volume": "卷六百三十",
        "no#": 2
    },
    {
        "title": "门前路",
        "author": "陆龟蒙",
        "biography": "",
        "paragraphs": [
            "门前向城路，一直复一曲。曲去日中还，直行日暮宿。",
            "何必日中还，曲途荆棘间。"
        ],
        "notes": [
            ""
        ],
        "volume": "卷六百三十",
        "no#": 3
    },
    {
        "title": "彼农二章",
        "author": "陆龟蒙",
        "biography": "",
        "paragraphs": [
            "世路浇险，淳风荡除。彼农家流，犹存厥初。槁焉而席，",
            "以负以载，悉薅悉鉏，我慕圣道，我耽古书。小倦于学，",
            "所谓饥寒，汝何逭欤。",
            "禹贡厥田，上下各异。善人为邦，民受其赐。去年西成，",
            "退输弗供，进诉弗视。号于旻天，以血为泪。孟子有言，"
        ],
        "notes": [
            ""
        ],
        "volume": "卷六百三十",
        "no#": 4
    },
    {
        "title": "奉酬袭美苦雨见寄",
        "author": "陆龟蒙",
        "biography": "",
        "paragraphs": [
            "松篁交加午阴黑，别是江南烟霭国。顽云猛雨更相欺，",
            "萤飞渐多屋渐薄，一注愁霖当面落。愁霖愁霖尔何错，",
            "昔年尝过杜子美，亦得高歌破印纸。惯曾掀搅大笔多，",
            "哀弦怨柱合为吟，cL我穷栖蓬藋里。初悲湿翼何由起，",
            "我本曾无一棱田，平生啸傲空渔船。有时赤脚弄明月，",
            "伊予不战不耕人，敢怨烝黎无糁粒。不然受性圆如规，",
            "有头强方心强直，撑拄颓风不量力。自爱垂名野史中，",
            "横眠木榻忘华荐，对食露葵轻八珍。欲穷玄，凤未白。",
            "欲怀仙，鲸尚隔。不如驱入醉乡中，只恐醉乡田地窄。"
        ],
        "notes": [
            ""
        ],
        "volume": "卷六百三十",
        "no#": 5
    },
    {
        "title": "夏日闲居作四声诗寄袭美：平声",
        "author": "陆龟蒙",
        "biography": "",
        "paragraphs": [
            "荒池菰蒲深，闲阶莓苔平。江边松篁多，人家帘栊清。",
            "为书凌遗编，调弦夸新声。求欢虽殊途，探幽聊怡情。"
        ],
        "notes": [
            ""
        ],
        "volume": "卷六百三十",
        "no#": 6
    },
    {
        "title": "夏日闲居作四声诗寄袭美：平上声",
        "author": "陆龟蒙",
        "biography": "",
        "paragraphs": [
            "朝烟涵楼台，晚雨染岛屿。渔童惊狂歌，艇子喜野语。",
            "山容堪停杯，柳影好隐暑。年华如飞鸿，斗酒幸且举。"
        ],
        "notes": [
            ""
        ],
        "volume": "卷六百三十",
        "no#": 7
    },
    {
        "title": "夏日闲居作四声诗寄袭美：平去声",
        "author": "陆龟蒙",
        "biography": "",
        "paragraphs": [
            "新开窗犹偏，自种蕙未遍。书签风摇闻，钓榭雾破见。",
            "耕耘闲之资，啸咏性最便。希夷全天真，讵要问贵贱。"
        ],
        "notes": [
            ""
        ],
        "volume": "卷六百三十",
        "no#": 8
    },
    {
        "title": "夏日闲居作四声诗寄袭美：平入声",
        "author": "陆龟蒙",
        "biography": "",
        "paragraphs": [
            "端居愁无涯，一夕发欲白。因为鸾章吟，忽忆鹤骨客。",
            "手披丹台文，脚著赤玉舄。如蒙清音酬，若渴吸月液。"
        ],
        "notes": [
            ""
        ],
        "volume": "卷六百三十",
        "no#": 9
    },
    {
        "title": "奉酬袭美苦雨四声重寄三十二句：平声",
        "author": "陆龟蒙",
        "biography": "",
        "paragraphs": [
            "幽栖眠疏窗，豪居凭高楼。浮沤惊跳丸，寒声思重裘。",
            "床前垂文竿，巢边登轻舟。虽无东皋田，还生鱼乎忧。"
        ],
        "notes": [
            ""
        ],
        "volume": "卷六百三十",
        "no#": 10
    },
    {
        "title": "奉酬袭美苦雨四声重寄三十二句：平上声",
        "author": "陆龟蒙",
        "biography": "",
        "paragraphs": [
            "层云愁天低，久雨倚槛冷。丝禽藏荷香，锦鲤绕岛影。",
            "心将时人乖，道与隐者静。桐阴无深泉，所以逞短绠。"
        ],
        "notes": [
            ""
        ],
        "volume": "卷六百三十",
        "no#": 11
    },
    {
        "title": "奉酬袭美苦雨四声重寄三十二句：平去声",
        "author": "陆龟蒙",
        "biography": "",
        "paragraphs": [
            "乌蟾俱沈光，昼夜恨暗度。何当乘云螭，面见上帝诉。",
            "臣言阴云欺，诏用利剑付。回车诛群奸，自散万籁怒。"
        ],
        "notes": [
            ""
        ],
        "volume": "卷六百三十",
        "no#": 12
    },
    {
        "title": "奉酬袭美苦雨四声重寄三十二句：平入声",
        "author": "陆龟蒙",
        "biography": "",
        "paragraphs": [
            "危簷仍空阶，十日滴不歇。青莎看成狂，白菊即欲没。",
            "吴王荒金尊，越妾挟玉瑟。当时虽愁霖，亦若惜落月。"
        ],
        "notes": [
            ""
        ],
        "volume": "卷六百三十",
        "no#": 13
    },
    {
        "title": "晓起即事因成回文寄袭美",
        "author": "陆龟蒙",
        "biography": "",
        "paragraphs": [
            "平波落月吟闲景，暗幌浮烟思起人。清露晓垂花谢半，",
            "晴寺野寻同去好，古碑苔字细书匀。"
        ],
        "notes": [
            ""
        ],
        "volume": "卷六百三十",
        "no#": 14
    },
    {
        "title": "回文",
        "author": "陆龟蒙",
        "biography": "",
        "paragraphs": [
            "静烟临碧树，残雪背晴楼。冷天侵极戍，寒月对行舟。"
        ],
        "notes": [
            ""
        ],
        "volume": "卷六百三十",
        "no#": 15
    },
    {
        "title": "叠韵山中吟",
        "author": "陆龟蒙",
        "biography": "",
        "paragraphs": [
            "琼英轻明生，石脉滴沥碧。玄铅仙偏怜，白帻客亦惜。"
        ],
        "notes": [
            ""
        ],
        "volume": "卷六百三十",
        "no#": 16
    },
    {
        "title": "双声溪上思",
        "author": "陆龟蒙",
        "biography": "",
        "paragraphs": [
            "溪空唯容云，木密不陨雨。迎渔隐映间，安问讴雅橹。"
        ],
        "notes": [
            ""
        ],
        "volume": "卷六百三十",
        "no#": 17
    },
    {
        "title": "叠韵吴宫词二首",
        "author": "陆龟蒙",
        "biography": "",
        "paragraphs": [
            "肤愉吴都姝，眷恋便殿宴。逡巡新春人，转面见战箭。",
            "红栊通东风，翠珥醉易坠。平明兵盈城，弃置遂至地。"
        ],
        "notes": [
            ""
        ],
        "volume": "卷六百三十",
        "no#": 18
    },
    {
        "title": "和胥口即事",
        "author": "陆龟蒙",
        "biography": "",
        "paragraphs": [
            "雨后山容若动，天寒树色如消。目送回汀隐隐，",
            "莫问吴趋行乐，酒旗竿倚河桥。",
            "把钓丝随浪远，采莲衣染香浓。绿倒红飘欲尽，",
            "即是清霜剖野，乘闲莫厌来重。"
        ],
        "notes": [
            ""
        ],
        "volume": "卷六百三十",
        "no#": 19
    },
    {
        "title": "齐梁怨别",
        "author": "陆龟蒙",
        "biography": "",
        "paragraphs": [
            "寥寥缺月看将落，簷外霜华染罗幕。",
            "不知兰棹到何山，应倚相思树边泊。"
        ],
        "notes": [
            ""
        ],
        "volume": "卷六百三十",
        "no#": 20
    },
    {
        "title": "闲居杂题五首：鸣蜩早",
        "author": "陆龟蒙",
        "biography": "",
        "paragraphs": [
            "闲来倚杖柴门口，鸟下深枝啄晚虫。",
            "周步一池销半日，十年听此鬓如蓬。"
        ],
        "notes": [
            ""
        ],
        "volume": "卷六百三十",
        "no#": 21
    },
    {
        "title": "闲居杂题五首：野态真",
        "author": "陆龟蒙",
        "biography": "",
        "paragraphs": [
            "君如有意耽田里，予亦无机向艺能。",
            "心迹所便唯是直，人间闻道最先憎。"
        ],
        "notes": [
            ""
        ],
        "volume": "卷六百三十",
        "no#": 22
    },
    {
        "title": "闲居杂题五首：松间斟",
        "author": "陆龟蒙",
        "biography": "",
        "paragraphs": [
            "子山园静怜幽木，公干词清咏荜门。",
            "月上风微萧洒甚，斗醪何惜置盈尊。"
        ],
        "notes": [
            ""
        ],
        "volume": "卷六百三十",
        "no#": 23
    },
    {
        "title": "闲居杂题五首：饮岩泉",
        "author": "陆龟蒙",
        "biography": "",
        "paragraphs": [
            "已甘茅洞三君食，欠买桐江一朵山。",
            "严子濑高秋浪白，水禽飞尽钓舟还。"
        ],
        "notes": [
            ""
        ],
        "volume": "卷六百三十",
        "no#": 24
    },
    {
        "title": "闲居杂题五首：当轩鹤",
        "author": "陆龟蒙",
        "biography": "",
        "paragraphs": [
            "自笑与人乖好尚，田家山客共柴车。",
            "干时未似栖庐雀，鸟道闲携相尔书。"
        ],
        "notes": [
            ""
        ],
        "volume": "卷六百三十",
        "no#": 25
    },
    {
        "title": "药名离合夏日即事三首",
        "author": "陆龟蒙",
        "biography": "",
        "paragraphs": [
            "乘屐著来幽砌滑，石罂煎得远泉甘。",
            "草堂只待新秋景，天色微凉酒半酣。",
            "避暑最须从朴野，葛巾筠席更相当。",
            "归来又好乘凉钓，藤蔓阴阴著雨香。",
            "窗外晓帘还自卷，柏烟兰露思晴空。",
            "青箱有意终须续，断简遗编一半通。"
        ],
        "notes": [
            ""
        ],
        "volume": "卷六百三十",
        "no#": 26
    },
    {
        "title": "和袭美怀锡山药名离合二首",
        "author": "陆龟蒙",
        "biography": "",
        "paragraphs": [
            "鹤伴前溪栽白杏，人来阴洞写枯松。",
            "萝深境静日欲落，石上未眠闻远钟。",
            "佳句成来谁不伏，神丹偷去亦须防。",
            "风前莫怪携诗槁，本是吴吟荡桨郎。"
        ],
        "notes": [
            ""
        ],
        "volume": "卷六百三十",
        "no#": 27
    },
    {
        "title": "和袭美怀鹿门县名离合二首",
        "author": "陆龟蒙",
        "biography": "",
        "paragraphs": [
            "云容覆枕无非白，水色侵矶直是蓝。",
            "田种紫芝餐可寿，春来何事恋江南。",
            "竹溪深处猿同宿，松阁秋来客共登。",
            "封径古苔侵石鹿，城中谁解访山僧。"
        ],
        "notes": [
            ""
        ],
        "volume": "卷六百三十",
        "no#": 28
    },
    {
        "title": "寒日古人名",
        "author": "陆龟蒙",
        "biography": "",
        "paragraphs": [
            "初寒朗咏裴回立，欲谢玄关早晚开。",
            "昨日登楼望江色，鱼梁鸿雁几多来。"
        ],
        "notes": [
            ""
        ],
        "volume": "卷六百三十",
        "no#": 29
    },
    {
        "title": "句",
        "author": "陆龟蒙",
        "biography": "",
        "paragraphs": [
            "几点社翁雨，一番花信风。",
            "水鸟歌妇女，衣襟便佞舌。",
            "溪山自是清凉国，松竹合封萧洒侯。",
            "山上花明水上曛，一桡青翰破霞文。",
            "白帝霜舆欲御秋。",
            "但说漱流并枕石，不辞蝉腹与龟肠。",
            "头方不会王门事，尘土空缁白苎衣。",
            "秋来懒上向吴亭。"
        ],
        "notes": [
            ""
        ],
        "volume": "卷六百三十",
        "no#": 30
    }
]