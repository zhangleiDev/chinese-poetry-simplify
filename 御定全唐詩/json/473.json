[
    {
        "title": "享惠昭太子庙乐章",
        "author": "李逢吉",
        "biography": "",
        "paragraphs": [
            "既洁酒醴，聿陈熟腥。肃将震念，昭格储灵。",
            "展矣礼典，熏然德馨。愔愔管磬，亦具是听。"
        ],
        "notes": [
            ""
        ],
        "volume": "卷四百七十三",
        "no#": 1
    },
    {
        "title": "望京楼上寄令狐华州",
        "author": "李逢吉",
        "biography": "",
        "paragraphs": [
            "祇役滞南服，颓思属暮年。闲上望京台，万山蔽其前。",
            "落日归飞翼，连翩东北天。涪江适在下，为我久潺湲。",
            "中叶成文教，德威清远边。颁条信徒尔，华发生苍然。",
            "寄怀三峰守，岐路隔云烟。"
        ],
        "notes": [
            ""
        ],
        "volume": "卷四百七十三",
        "no#": 2
    },
    {
        "title": "再赴襄阳，辱宣武相公贻诗，今用奉酬",
        "author": "李逢吉",
        "biography": "",
        "paragraphs": [
            "解韨辞丹禁，扬旌去赤墀。自惊非素望，何力及清时。",
            "又据三公席，多惭四老祠。岘山风已远，棠树事难追。",
            "江汉饶春色，荆蛮足梦思。唯怜吐凤句，相示凿龙期。"
        ],
        "notes": [
            ""
        ],
        "volume": "卷四百七十三",
        "no#": 3
    },
    {
        "title": "奉送李相公重镇襄阳",
        "author": "李逢吉",
        "biography": "",
        "paragraphs": [
            "海内埏埴遍，汉阴旌旆还。望留丹阙下，恩在紫霄间。",
            "冰雪背秦岭，风烟经武关。树皆人尚爱，辕即吏曾攀。",
            "自惜两心合，相看双鬓斑。终期谢戎务，同隐凿龙山。"
        ],
        "notes": [
            ""
        ],
        "volume": "卷四百七十三",
        "no#": 4
    },
    {
        "title": "和严揆省中宿斋遇令狐员外当直之作",
        "author": "李逢吉",
        "biography": "",
        "paragraphs": [
            "致斋分直宿南宫，越石卢谌此夜同。位极班行犹念旧，",
            "竟夕文昌知有月，可怜如在庾楼中。"
        ],
        "notes": [
            ""
        ],
        "volume": "卷四百七十三",
        "no#": 5
    },
    {
        "title": "奉酬忠武李相公见寄",
        "author": "李逢吉",
        "biography": "",
        "paragraphs": [
            "直继先朝卫与英，能移孝友作忠贞。剑门失险曾缚虎，",
            "惠连忽赠池塘句，又遣羸师破胆惊。"
        ],
        "notes": [
            ""
        ],
        "volume": "卷四百七十三",
        "no#": 6
    },
    {
        "title": "酬致政杨祭酒见寄",
        "author": "李逢吉",
        "biography": "",
        "paragraphs": [
            "初还相印罢戎旃，获守皇居在紫烟。妄比酂侯功蔑尔，",
            "十载别离那可道，倍令惊喜见来篇。"
        ],
        "notes": [
            ""
        ],
        "volume": "卷四百七十三",
        "no#": 7
    },
    {
        "title": "送令狐秀才赴举",
        "author": "李逢吉",
        "biography": "",
        "paragraphs": [
            "子有雄文藻思繁，龆年射策向金门。前随鸾鹤登霄汉，",
            "那堪两地生离绪，蓬户长扃行旅喧。"
        ],
        "notes": [
            ""
        ],
        "volume": "卷四百七十三",
        "no#": 8
    },
    {
        "title": "郡斋卧疾赠昼上人",
        "author": "于頔",
        "biography": "",
        "paragraphs": [
            "夙陪翰墨徒，深论穷文格。丽则风骚后，公然我词客。",
            "晚依方外友，极理探精赜。吻合南北宗，昼公我禅伯。",
            "尤明性不染，故我行贞白。随顺令得解，故我言芳泽。",
            "霅水漾清浔，吴山横碧岑。含珠复蕴玉，价重双南金。",
            "的皪曜奇彩，凄清流雅音。商声发楚调，调切谱瑶琴。",
            "吴山为我高，霅水为我深。万景徒有象，孤云本无心。",
            "众木岂无声，椅桐有清响。众耳岂不聆，钟期有真赏。",
            "高洁古人操，素怀夙所仰。觌君冰雪姿，祛我淫滞想。",
            "常吟柳恽诗，苕浦久相思。逮此远为郡，苹洲芳草衰。",
            "逢师年腊长，值我病容羸。共话无生理，聊用契心期。"
        ],
        "notes": [
            ""
        ],
        "volume": "卷四百七十三",
        "no#": 9
    },
    {
        "title": "和丘员外题湛长史旧居",
        "author": "于頔",
        "biography": "",
        "paragraphs": [
            "萧条历山下，水木无氛滓。王门结长裾，岩扃怡暮齿。",
            "昔贤枕高躅，今彦仰知止。依依瞩烟霞，眷眷返墟里。",
            "湛生久已没，丘也亦同耻。立言咸不朽，何必在青史。"
        ],
        "notes": [
            ""
        ],
        "volume": "卷四百七十三",
        "no#": 10
    },
    {
        "title": "寒夜闻霜钟",
        "author": "卢景亮",
        "biography": "",
        "paragraphs": [
            "洪钟发长夜，清响出层岑。暗入繁霜切，遥传古寺深。",
            "何城乱远漏，几处杂疏砧。已警离人梦，仍沾旅客襟。",
            "待时当命侣，抱器本无心。倘若无知者，谁能设此音。"
        ],
        "notes": [
            ""
        ],
        "volume": "卷四百七十三",
        "no#": 11
    },
    {
        "title": "南溪诗",
        "author": "李渤",
        "biography": "",
        "paragraphs": [
            "玄岩丽南溪，新泉发幽色。岩泉孕灵秀，云烟纷崖壁。",
            "斜峰信天插，奇洞固神辟。窈窕去未穷，环回势难极。",
            "玉池似无水，玄井昏不测。仙户掩复开，乳膏凝更滴。",
            "丹砂有遗址，石径无留迹。南眺苍梧云，北望洞庭客。",
            "萧条风烟外，爽朗形神寂。若值浮丘翁，从此谢尘役。"
        ],
        "notes": [
            ""
        ],
        "volume": "卷四百七十三",
        "no#": 12
    },
    {
        "title": "喜弟淑再至为长歌",
        "author": "李渤",
        "biography": "",
        "paragraphs": [
            "前年别时秋九月，白露吹霜金吹烈。离鸿一别影初分，",
            "庐山峨峨倚天碧，捧排空崖千万尺。社榜长题高士名，",
            "自负心机四十年，羞闻社客山中篇。忧时魂梦忆归路，",
            "吾吟行路五十篇，尽说江南数千里。自怜兄弟今五人，",
            "长兄年少曾落托，拔剑沙场随卫霍。口里虽谭周孔文，",
            "非论疾恶志如霜，更觉临泉心似铁。第三之兄更奇异，",
            "却愁清逸不干时，高踪大器无人知。倘逢感激许然诺，",
            "卷中笔落星汉摇，洞里丹灵鬼神泣。嗟余流浪心最狂，",
            "广海青山殊未足，逢著高楼还醉宿。朝走安公枥上驹，",
            "云腾浪走势未衰，鹤膝蜂腰岂能障。送尔为文殊不识，"
        ],
        "notes": [
            ""
        ],
        "volume": "卷四百七十三",
        "no#": 13
    },
    {
        "title": "留别南溪二首",
        "author": "李渤",
        "biography": "",
        "paragraphs": [
            "常叹春泉去不回，我今此去更难来。",
            "欲知别后留情处，手种岩花次第开。",
            "如云不厌苍梧远，似雁逢春又北归。",
            "惟有隐山溪上月，年年相望两依依。"
        ],
        "notes": [
            ""
        ],
        "volume": "卷四百七十三",
        "no#": 14
    },
    {
        "title": "桂林叹雁",
        "author": "李渤",
        "biography": "",
        "paragraphs": [
            "三朝四黜倦遐征，往复皆愁万里程。",
            "尔解分飞却回去，我方从此向南行。"
        ],
        "notes": [
            ""
        ],
        "volume": "卷四百七十三",
        "no#": 15
    },
    {
        "title": "享惠昭太子庙乐章",
        "author": "孟简",
        "biography": "",
        "paragraphs": [
            "喧喧金石容既缺，肃肃羽驾就行列。",
            "缑山遗响昔所闻，庙庭进旅今攸设。"
        ],
        "notes": [
            ""
        ],
        "volume": "卷四百七十三",
        "no#": 16
    },
    {
        "title": "拟古",
        "author": "孟简",
        "biography": "",
        "paragraphs": [
            "剑客不夸貌，主人知此心。但营纤毫义，肯计千万金。",
            "勇发看鸷击，愤来听虎吟。平生贵酬德，刃敌无幽深。"
        ],
        "notes": [
            ""
        ],
        "volume": "卷四百七十三",
        "no#": 17
    },
    {
        "title": "咏欧阳行周事",
        "author": "孟简",
        "biography": "",
        "paragraphs": [
            "有客西北逐，驱马次太原。太原有佳人，神艳照行云。",
            "座上转横波，流光注夫君。夫君意荡漾，即日相交欢。",
            "定情非一词，结念誓青山。生死不变易，中诚无间言。",
            "此为太学徒，彼属北府官。中夜欲相从，严城限军门。",
            "白日欲同居，君畏仁人闻。忽如陇头水，坐作东西分。",
            "惊离肠千结，滴泪眼双昏。本达京师回，贺期相追攀。",
            "宿约始乖阻，彼忧已缠绵。高髻若黄鹂，危鬓如玉蝉。",
            "纤手自整理，剪刀断其根。柔情托侍儿，为我遗所欢。",
            "所欢使者来，侍儿因复前。抆泪取遗寄，深诚祈为传。",
            "封来赠君子，愿言慰穷泉。使者回复命，迟迟蓄悲酸。",
            "詹生喜言旋，倒履走迎门。长跪听未毕，惊伤涕涟涟。",
            "不饮亦不食，哀心百千端。襟情一夕空，精爽旦日残。",
            "哀哉浩然气，溃散归化元。短生虽别离，长夜无阻难。",
            "双魂终会合，两剑遂蜿蜒。丈夫早通脱，巧笑安能干。",
            "防身本苦节，一去何由还。后生莫沈迷，沈迷丧其真。"
        ],
        "notes": [
            ""
        ],
        "volume": "卷四百七十三",
        "no#": 18
    },
    {
        "title": "惜分阴",
        "author": "孟简",
        "biography": "",
        "paragraphs": [
            "业广因功苦，拳拳志士心。九流难酌挹，四海易消沈。",
            "对景嗟移晷，窥园讵改阴。三冬劳聚学，驷景重兼金。",
            "刺股情方励，偷光思益深。再中如可冀，终嗣绝编音。"
        ],
        "notes": [
            ""
        ],
        "volume": "卷四百七十三",
        "no#": 19
    },
    {
        "title": "嘉禾合颖",
        "author": "孟简",
        "biography": "",
        "paragraphs": [
            "玉烛将成岁，封人亦自歌。八方沾圣泽，异亩发嘉禾。",
            "共秀芳何远，连茎瑞且多。颖低甘露滴，影乱惠风过。",
            "表稔由神化，为祥识气和。因知兴嗣岁，王道旧无颇。"
        ],
        "notes": [
            ""
        ],
        "volume": "卷四百七十三",
        "no#": 20
    },
    {
        "title": "赋得亚父碎玉斗",
        "author": "孟简",
        "biography": "",
        "paragraphs": [
            "献谋既我违，积愤从心痗。鸿门入已迫，赤帝时潜退。",
            "宝位方苦竞，玉斗何情爱。犹看虹气凝，讵惜冰姿碎。",
            "而嗟大事返，当起千里悔。谁为西楚王，坐见东城溃。"
        ],
        "notes": [
            ""
        ],
        "volume": "卷四百七十三",
        "no#": 21
    },
    {
        "title": "酬施先辈",
        "author": "孟简",
        "biography": "",
        "paragraphs": [
            "襄阳才子得声多，四海皆传古镜歌。",
            "乐府正声三百首，梨园新入教青娥。"
        ],
        "notes": [
            ""
        ],
        "volume": "卷四百七十三",
        "no#": 22
    },
    {
        "title": "寄李十员外",
        "author": "王仲舒",
        "biography": "",
        "paragraphs": [
            "百丈悬泉旧卧龙，欲将肝胆佐时雍。",
            "惟愁又入烟霞去，知在庐峰第几重。"
        ],
        "notes": [
            ""
        ],
        "volume": "卷四百七十三",
        "no#": 23
    },
    {
        "title": "访羊尊师",
        "author": "孙革",
        "biography": "",
        "paragraphs": [
            "松下问童子，言师采药去。只在此山中，云深不知处。"
        ],
        "notes": [
            ""
        ],
        "volume": "卷四百七十三",
        "no#": 24
    },
    {
        "title": "晚眺",
        "author": "汪万于",
        "biography": "",
        "paragraphs": [
            "杖策倚柴门，泉声隔岸闻。夕阳诸岭出，晴雪万山分。",
            "静对豺狼窟，幽观鹿豕群。今宵寒月近，东北扫浮云。"
        ],
        "notes": [
            ""
        ],
        "volume": "卷四百七十三",
        "no#": 25
    },
    {
        "title": "亚父碎玉斗",
        "author": "何儒亮",
        "biography": "",
        "paragraphs": [
            "嬴女昔解网，楚王有遗躅。破关既定秦，碎首闻献玉。",
            "贞姿应刃散，清响因风续。匪徇切泥功，将明怀璧辱。",
            "莫量汉祖德，空受项君勖。事去见前心，千秋渭水绿。"
        ],
        "notes": [
            ""
        ],
        "volume": "卷四百七十三",
        "no#": 26
    },
    {
        "title": "赠毛仙翁",
        "author": "李宗闵",
        "biography": "",
        "paragraphs": [
            "不知仙客占青春，肌骨才教称两旬。俗眼暂惊相见日，",
            "残药倘能沾朽质，愿将霄汉永为邻。"
        ],
        "notes": [
            ""
        ],
        "volume": "卷四百七十三",
        "no#": 27
    },
    {
        "title": "池州夫子庙麟台",
        "author": "韦表微",
        "biography": "",
        "paragraphs": [
            "二仪既闭，三象乃乖。圣道埋郁，人心不开。",
            "上无文武，下有定哀。吁嗟麟兮，孰为来哉。",
            "周虽不纲，孔实嗣圣。诗书既删，礼乐大定。",
            "劝善惩恶，奸邪乃正。吁嗟麟兮，克昭符命。",
            "圣与时合，代行位尊。苟或乖戾，身穷道存。",
            "于昭鲁邑，栖迟孔门。吁嗟麟兮，孰知其仁。",
            "运极数残，德至时否。楚国浸广，秦封益侈。",
            "墙仞迫厄，崎岖阙里。吁嗟麟兮，靡有攸止。",
            "世治则麟，世乱则麇。出非其时，麋鹿同群。",
            "孔不自圣，麟不自祥。吁嗟麟兮，天何所亡。"
        ],
        "notes": [
            ""
        ],
        "volume": "卷四百七十三",
        "no#": 28
    }
]