[
    {
        "title": "陪张燕公登南楼",
        "author": "赵冬曦",
        "biography": "",
        "paragraphs": [
            "抑郁何以欢，阴氛亦登望。孤岛轻雾里，行舟白波上。",
            "目劳西北云，心醉东南嶂。昔日青溪子，胡然此无状。"
        ],
        "notes": [
            ""
        ],
        "volume": "卷九十八",
        "no#": 1
    },
    {
        "title": "酬燕公出湖见寄",
        "author": "赵冬曦",
        "biography": "",
        "paragraphs": [
            "纶綍有成命，旌麾不可攀。湘川朝目断，荆阙夕波还。",
            "果枉东瞻唱，兴言夕放闲。携琴仙洞中，置酒灉湖上。",
            "芳景恣行乐，谪居忽如忘。聚散本相因，离情自悲怅。",
            "鸾翮非常戢，鹏天会昭旷。永怀宛洛游，曾是弹冠望。"
        ],
        "notes": [
            ""
        ],
        "volume": "卷九十八",
        "no#": 2
    },
    {
        "title": "奉和张燕公早霁南楼",
        "author": "赵冬曦",
        "biography": "",
        "paragraphs": [
            "方曙跻南楼，凭轩肆遐瞩。物华荡暄气，春景媚晴旭。",
            "川霁湘山孤，林芳楚郊缛。列岩重叠翠，远岸逶迤绿。",
            "风帆摩天垠，鱼艇散弯曲。鸿归鹤舞送，猿叫莺声续。",
            "群动皆熙熙，噫予独羁束。常钦才子意，忌𫛳伤蜷局。",
            "雅尚骚人文，怀沙何迫促。未知二贤意，去矣从所欲。"
        ],
        "notes": [
            ""
        ],
        "volume": "卷九十八",
        "no#": 3
    },
    {
        "title": "灉湖作",
        "author": "赵冬曦",
        "biography": "",
        "paragraphs": [
            "三湖返入两山间，畜作灉湖弯复弯。暑雨奔流潭正满，",
            "适来飞棹共回旋，已复扬鞭恣行乐。道旁耆老步跹跹，",
            "君讶今时尽陵陆，我看明岁更沦涟。来今自昔无终始，",
            "初贞正喜固当然，往蹇来誉宜可俟。盈虚用舍轮舆旋，"
        ],
        "notes": [
            ""
        ],
        "volume": "卷九十八",
        "no#": 4
    },
    {
        "title": "和燕公岳州山城",
        "author": "赵冬曦",
        "biography": "",
        "paragraphs": [
            "为吏恩犹旧，投沙惠此蒙。江边悠尔处，泗上宛然同。",
            "访道精言合，论经大义通。鸣琴有真气，况已沐清风。"
        ],
        "notes": [
            ""
        ],
        "volume": "卷九十八",
        "no#": 5
    },
    {
        "title": "和尹懋秋夜游灉湖二首",
        "author": "赵冬曦",
        "biography": "",
        "paragraphs": [
            "政理常多暇，方舟此溯洄。吹笙虚洞答，举楫便风催。",
            "山暗云犹辨，潭幽月稍来。清溪无数曲，未尽莫先回。",
            "烟霭夕微蒙，幽湾赏未穷。舣舟待初月，褰幌招远风。",
            "鹤声聒前浦，渔火明暗丛。东山云壑意，不谓尔来同。"
        ],
        "notes": [
            ""
        ],
        "volume": "卷九十八",
        "no#": 6
    },
    {
        "title": "陪燕公游灉湖上寺",
        "author": "赵冬曦",
        "biography": "",
        "paragraphs": [
            "江外多山水，招要步马来。琴将天籁合，酒共鸟声催。",
            "岩坐攀红药，溪行爱绿苔。所怀非此地，游望亦裴回。"
        ],
        "notes": [
            ""
        ],
        "volume": "卷九十八",
        "no#": 7
    },
    {
        "title": "答张燕公翻著葛巾见呈之作",
        "author": "赵冬曦",
        "biography": "",
        "paragraphs": [
            "美酒值芳春，醒余气益真。降欢时倒履，乘兴偶翻巾。",
            "徐榻思方建，左车理自均。傲然歌一曲，一醉濯缨人。"
        ],
        "notes": [
            ""
        ],
        "volume": "卷九十八",
        "no#": 8
    },
    {
        "title": "奉答燕公",
        "author": "赵冬曦",
        "biography": "",
        "paragraphs": [
            "语别意凄凄，零陵湘水西。佳人金谷返，爱子洞庭迷。",
            "旧馆逢花发，他山值鸟啼。江天千里望，谁见绿苹齐。"
        ],
        "notes": [
            ""
        ],
        "volume": "卷九十八",
        "no#": 9
    },
    {
        "title": "奉和圣制同二相已下群官乐游园宴",
        "author": "赵冬曦",
        "biography": "",
        "paragraphs": [
            "爽垲三秦地，芳华二月初。酺承奠璧罢，宴是合钱余。",
            "柳翠垂堪结，桃红卷欲舒。从容会鹓鹭，延曼戏龙鱼。",
            "喜气流云物，欢声浃里闾。圣恩将报厚，请述记言书。"
        ],
        "notes": [
            ""
        ],
        "volume": "卷九十八",
        "no#": 10
    },
    {
        "title": "奉和圣制答张说扈从南出雀鼠谷",
        "author": "赵冬曦",
        "biography": "",
        "paragraphs": [
            "轩辕应顺动，力牧正趋陪。道合殷为砺，时行楚有材。",
            "省方西礼设，振旅北京回。地理分中壤，天文照上台。",
            "寒依汾谷去，春入晋郊来。窃比康衢者，长歌仰大哉。"
        ],
        "notes": [
            ""
        ],
        "volume": "卷九十八",
        "no#": 11
    },
    {
        "title": "奉和圣制送张说上集贤学士赐宴赋得莲字",
        "author": "赵冬曦",
        "biography": "",
        "paragraphs": [
            "浅术方观海，深恩忽见天。学开丹殿籍，名与石渠贤。",
            "良辅膺休命，微生谬采甄。春余仍哢鸟，夏近未舒莲。",
            "笺劄来宸禁，衣冠集诏筵。史臣知醉德，欲记升中年。"
        ],
        "notes": [
            ""
        ],
        "volume": "卷九十八",
        "no#": 12
    },
    {
        "title": "奉答燕公",
        "author": "赵冬曦",
        "biography": "",
        "paragraphs": [
            "谁道零陵守，东过此地游。友僚同省阁，昆弟接荆州。",
            "我逐江潭雁，君随海上鸥。屡伤神气阻，久别鬓毛秋。",
            "疑岭春应遍，阳台雨欲收。主人情未尽，高驾少淹留。"
        ],
        "notes": [
            ""
        ],
        "volume": "卷九十八",
        "no#": 13
    },
    {
        "title": "陪张燕公行郡竹篱",
        "author": "赵冬曦",
        "biography": "",
        "paragraphs": [
            "良臣乃国宝，麾守去承明。外户人无闭，浮江兽已行。",
            "随来晋盗逸，民化蜀风清。郛郭从彝典，州闾荷德声。",
            "小人投天涯，流落巴丘城。所赖中和作，优游凿与耕。"
        ],
        "notes": [
            ""
        ],
        "volume": "卷九十八",
        "no#": 14
    },
    {
        "title": "和燕公别灉湖",
        "author": "赵冬曦",
        "biography": "",
        "paragraphs": [
            "南湖美泉石，君子玩幽奇。湾澳陪临泛，岩峿共践窥。",
            "秋风赪桂竦，春景绿杨垂。郢路委分竹，湘滨拥去麾。",
            "枉帆怀胜赏，留景惜差池。水木且不弃，情由良可知。"
        ],
        "notes": [
            ""
        ],
        "volume": "卷九十八",
        "no#": 15
    },
    {
        "title": "奉酬燕公见归田赋垂赠之作",
        "author": "赵冬曦",
        "biography": "",
        "paragraphs": [
            "穷鸟婴笼缀，孤飞任播迁。鹪鹩王佐用，复此挫冲天。",
            "楚云何掩郁，湘水亦回邅。怀哉愧木雁，忽尔枉兰荃。",
            "愈疾同枚叔，销忧比仲宣。归途书可畏，弱操石犹坚。",
            "覆载虽云广，涔阳直块然。"
        ],
        "notes": [
            ""
        ],
        "volume": "卷九十八",
        "no#": 16
    },
    {
        "title": "和张燕公耗磨日饮",
        "author": "赵冬曦",
        "biography": "",
        "paragraphs": [
            "上月今朝减，流传耗磨辰。还将不事事，同醉俗中人。",
            "春来半月度，俗忌一朝闲。不酌他乡酒，无堪对楚山。"
        ],
        "notes": [
            ""
        ],
        "volume": "卷九十八",
        "no#": 17
    },
    {
        "title": "奉陪张燕公登南楼",
        "author": "尹懋",
        "biography": "",
        "paragraphs": [
            "君子每垂眷，江山共流眄。水远林外明，岩近雾中见。",
            "终日西北望，何处是京县。屡登高春台，徒使泪如霰。"
        ],
        "notes": [
            ""
        ],
        "volume": "卷九十八",
        "no#": 18
    },
    {
        "title": "秋夜陪张丞相赵侍御游灉湖二首",
        "author": "尹懋",
        "biography": "",
        "paragraphs": [
            "熊轼巴陵地，鹢舟湘水浔。江山与势远，泉石自幽深。",
            "杳霭入天壑，冥茫见道心。超然无俗事，清宴有空林。",
            "江上饶奇山，巑罗云水间。风和树色杂，苔古石文斑。",
            "巴俗将千溠，灉湖凡几湾。嬉游竟不尽，乘月泛舟还。"
        ],
        "notes": [
            ""
        ],
        "volume": "卷九十八",
        "no#": 19
    },
    {
        "title": "同燕公泛洞庭",
        "author": "尹懋",
        "biography": "",
        "paragraphs": [
            "风光淅淅草中飘，日彩荧荧水上摇。",
            "幸奏潇湘云壑意，山旁容与动仙桡。"
        ],
        "notes": [
            ""
        ],
        "volume": "卷九十八",
        "no#": 20
    },
    {
        "title": "奉答燕公",
        "author": "王琚",
        "biography": "",
        "paragraphs": [
            "郡远途且艰，宜悲良自得。胡为心独尔，惠好在南国。",
            "亦既清颜披，冏然良愿克。与君兰时会，群物如藻饰。",
            "烟景惜欢赏，云山起翰墨。接艺奇思微，偶谈玄言直。",
            "永日不知倦，逾旬犹谓亟。如何酌离尊，移棹巴城侧。",
            "浦口劳长望，舟中独太息。疾风吹飞帆，倏忽南与北。",
            "目尽不复见，怀哉无终极。唯当衡峰上，遥辨湖水色。"
        ],
        "notes": [
            ""
        ],
        "volume": "卷九十八",
        "no#": 21
    },
    {
        "title": "美女篇",
        "author": "王琚",
        "biography": "",
        "paragraphs": [
            "东邻美女实名倡，绝代容华无比方。浓纤得中非短长，",
            "屈曲屏风绕象床，萎蕤翠帐缀香囊。玉台龙镜洞彻光，",
            "二八三五闺心切，褰帘卷幔迎春节。清歌始发词怨咽，",
            "须臾破颜倏敛态，一悲一喜并相宜。何能见此不注心，"
        ],
        "notes": [
            ""
        ],
        "volume": "卷九十八",
        "no#": 22
    },
    {
        "title": "自荆湖入朝至岳阳奉别张燕公",
        "author": "王琚",
        "biography": "",
        "paragraphs": [
            "五载朝天子，三湘逢旧僚。扁舟方辍棹，清论遂终朝。",
            "远树烟间没，长江地际摇。帝城驰梦想，归帆满风飙。"
        ],
        "notes": [
            ""
        ],
        "volume": "卷九十八",
        "no#": 23
    },
    {
        "title": "游灉湖上寺",
        "author": "王琚",
        "biography": "",
        "paragraphs": [
            "春山临远壑，水木自幽清。夙昔怀微尚，兹焉一放情。",
            "云间听弄鸟，烟上摘初英。地僻方无闷，逾知道思精。"
        ],
        "notes": [
            ""
        ],
        "volume": "卷九十八",
        "no#": 24
    },
    {
        "title": "和张燕公湘中九日登高",
        "author": "阴行先",
        "biography": "",
        "paragraphs": [
            "重阳初启节，无射正飞灰。寂寞风蝉至，连翩霜雁来。",
            "山棠红叶下，岸菊紫花开。今日桓公座，多愧孟嘉才。"
        ],
        "notes": [
            ""
        ],
        "volume": "卷九十八",
        "no#": 25
    },
    {
        "title": "奉别张岳州说二首",
        "author": "王熊",
        "biography": "",
        "paragraphs": [
            "长沙辞旧国，洞庭逢故人。熏兰敦久要，披雾转相亲。",
            "岁月空嗟老，江山不惜春。忽闻黄鹤曲，更作白头新。",
            "平生共风月，倏忽间山川。不期交淡水，暂得款忘年。",
            "兴逸方罢钓，帆开欲解船。离心若危旆，朝夕为君悬。"
        ],
        "notes": [
            ""
        ],
        "volume": "卷九十八",
        "no#": 26
    },
    {
        "title": "入朝别张燕公",
        "author": "梁知微",
        "biography": "",
        "paragraphs": [
            "华容佳山水，之子厌承明。符竹纡小郡，江湖被德声。",
            "三年计吏入，路指巴丘城。凫舟才结缆，驺驾已相迎。",
            "别离他乡酒，委曲故人情。孤屿早烟薄，长波晚气清。",
            "辛勤方远骛，胜赏屡难并。回瞻洞庭浦，日暮愁云生。"
        ],
        "notes": [
            ""
        ],
        "volume": "卷九十八",
        "no#": 27
    },
    {
        "title": "桐竹赠张燕公",
        "author": "李伯鱼",
        "biography": "",
        "paragraphs": [
            "北竹青桐北，南桐绿竹南。竹林君早爱，桐树我初贪。",
            "凤栖桐不愧，凤食竹何惭。栖食更如此，余非凤所堪。"
        ],
        "notes": [
            ""
        ],
        "volume": "卷九十八",
        "no#": 28
    },
    {
        "title": "正朝上左相张燕公",
        "author": "杨重玄",
        "biography": "",
        "paragraphs": [
            "岁去愁终在，春还命不来。长吁问丞相，东阁几时开。"
        ],
        "notes": [
            ""
        ],
        "volume": "卷九十八",
        "no#": 29
    },
    {
        "title": "道峡似巫山",
        "author": "朱使欣",
        "biography": "",
        "paragraphs": [
            "江如晓天静，石似暮云张。征帆一流览，宛若巫山阳。",
            "楚客思归路，秦人谪异乡。猿鸣孤月夜，再使泪沾裳。"
        ],
        "notes": [
            ""
        ],
        "volume": "卷九十八",
        "no#": 30
    }
]