[
    {
        "title": "从军行",
        "author": "杜頠",
        "biography": "",
        "paragraphs": [
            "秋草马蹄轻，角弓持弦急。去为龙城候，正值胡兵袭。",
            "军气横大荒，战酣日将入。长风金鼓动，白露铁衣湿。",
            "四起愁边声，南辕时伫立。断蓬孤自转，寒雁飞相及。",
            "万里云沙涨，平川冰霰溢。夜闻汉使归，独向刀环泣。"
        ],
        "notes": [
            ""
        ],
        "volume": "卷一百四十五",
        "no#": 1
    },
    {
        "title": "故绛行",
        "author": "杜頠",
        "biography": "",
        "paragraphs": [
            "君不见铜鞮观，数里城池已芜漫。君不见h6祁宫，",
            "一代繁华皆共绝，九原唯望冢累累。"
        ],
        "notes": [
            ""
        ],
        "volume": "卷一百四十五",
        "no#": 2
    },
    {
        "title": "少年行三首",
        "author": "李嶷",
        "biography": "",
        "paragraphs": [
            "十八羽林郎，戎衣侍汉王。臂鹰金殿侧，挟弹玉舆傍。",
            "驰道春风起，陪游出建章。",
            "侍猎长杨下，承恩更射飞。尘生马影灭，箭落雁行稀。",
            "薄暮随天仗，联翩入琐闱。",
            "玉剑膝边横，金杯马上倾。朝游茂陵道，夜宿凤凰城。",
            "豪吏多猜忌，无劳问姓名。"
        ],
        "notes": [
            ""
        ],
        "volume": "卷一百四十五",
        "no#": 3
    },
    {
        "title": "淮南秋夜呈周侃",
        "author": "李嶷",
        "biography": "",
        "paragraphs": [
            "天净河汉高，夜闲砧杵发。清秋忽如此，离恨应难歇。",
            "风乱池上萍，露光竹间月。与君共游处，勿作他乡别。"
        ],
        "notes": [
            ""
        ],
        "volume": "卷一百四十五",
        "no#": 4
    },
    {
        "title": "林园秋夜作",
        "author": "李嶷",
        "biography": "",
        "paragraphs": [
            "林卧避残暑，白云长在天。赏心既如此，对酒非徒然。",
            "月色遍秋露，竹声兼夜泉。凉风怀袖里，兹意与谁传。"
        ],
        "notes": [
            ""
        ],
        "volume": "卷一百四十五",
        "no#": 5
    },
    {
        "title": "读前汉外戚传",
        "author": "李嶷",
        "biography": "",
        "paragraphs": [
            "人录尚书事，家临御路傍。凿池通渭水，避暑借明光。",
            "印绶妻封邑，轩车子拜郎。宠因宫掖里，势极必先亡。"
        ],
        "notes": [
            ""
        ],
        "volume": "卷一百四十五",
        "no#": 6
    },
    {
        "title": "春怨",
        "author": "崔亘",
        "biography": "",
        "paragraphs": [
            "夜尽梦初惊，纱窗早雾明。晓妆脂粉薄，春服绮罗轻。",
            "妾有今朝恨，君无旧日情。愁来理弦管，皆是断肠声。"
        ],
        "notes": [
            ""
        ],
        "volume": "卷一百四十五",
        "no#": 7
    },
    {
        "title": "古歌二首",
        "author": "蒋维翰",
        "biography": "",
        "paragraphs": [
            "美人怨何深，含情倚金阁。不嚬复不语，红泪双双落。",
            "美人闭红烛，独坐裁新锦。频放剪刀声，夜寒知未寝。"
        ],
        "notes": [
            ""
        ],
        "volume": "卷一百四十五",
        "no#": 8
    },
    {
        "title": "春夜裁缝",
        "author": "蒋维翰",
        "biography": "",
        "paragraphs": [
            "珠箔因风起，飞蛾入最能。不教人夜作，方便杀明灯。"
        ],
        "notes": [
            ""
        ],
        "volume": "卷一百四十五",
        "no#": 9
    },
    {
        "title": "春女怨",
        "author": "蒋维翰",
        "biography": "",
        "paragraphs": [
            "白玉堂前一树梅，今朝忽见数花开。",
            "儿家门户寻常闭，春色因何入得来。"
        ],
        "notes": [
            ""
        ],
        "volume": "卷一百四十五",
        "no#": 10
    },
    {
        "title": "怨歌",
        "author": "蒋维翰",
        "biography": "",
        "paragraphs": [
            "百尺珠楼临狭斜，新妆能唱美人车。",
            "皆言贱妾红颜好，要自狂夫不忆家。"
        ],
        "notes": [
            ""
        ],
        "volume": "卷一百四十五",
        "no#": 11
    },
    {
        "title": "小山歌",
        "author": "万楚",
        "biography": "",
        "paragraphs": [
            "人说淮南有小山，淮王昔日此登仙。城中鸡犬皆飞去，",
            "不知金石变长年，谩在人间恋携手。君能举帆至淮南，",
            "忆记来时魂悄悄，想见仙山众峰小。今日长歌思不堪，"
        ],
        "notes": [
            ""
        ],
        "volume": "卷一百四十五",
        "no#": 12
    },
    {
        "title": "题江潮庄壁",
        "author": "万楚",
        "biography": "",
        "paragraphs": [
            "田家喜秋熟，岁晏林叶稀。禾黍积场圃，楂梨垂户扉。",
            "野闲犬时吠，日暮牛自归。时复落花酒，茅斋堪解衣。"
        ],
        "notes": [
            ""
        ],
        "volume": "卷一百四十五",
        "no#": 13
    },
    {
        "title": "咏帘",
        "author": "万楚",
        "biography": "",
        "paragraphs": [
            "玳瑁昔称华，玲珑薄绛纱。钩衔门势曲，节乱水纹斜。",
            "日弄长飞鸟，风摇不卷花。自当分内外，非是为骄奢。"
        ],
        "notes": [
            ""
        ],
        "volume": "卷一百四十五",
        "no#": 14
    },
    {
        "title": "茱萸女",
        "author": "万楚",
        "biography": "",
        "paragraphs": [
            "山阴柳家女，九日采茱萸。复得东邻伴，双为陌上姝。",
            "插枝著高髻，结子置长裾。作性常迟缓，非关诧丈夫。",
            "平明折林樾，日入返城隅。侠客要罗袖，行人挑短书。",
            "蛾眉自有主，年少莫踟蹰。"
        ],
        "notes": [
            ""
        ],
        "volume": "卷一百四十五",
        "no#": 15
    },
    {
        "title": "五日观妓",
        "author": "万楚",
        "biography": "",
        "paragraphs": [
            "西施谩道浣春纱，碧玉今时斗丽华。眉黛夺将萱草色，",
            "谁道五丝能续命，却令今日死君家。"
        ],
        "notes": [
            ""
        ],
        "volume": "卷一百四十五",
        "no#": 16
    },
    {
        "title": "骢马",
        "author": "万楚",
        "biography": "",
        "paragraphs": [
            "金络青骢白玉鞍，长鞭紫陌野游盘。朝驱东道尘恒灭，",
            "君能一饮长城窟，为报天山行路难。"
        ],
        "notes": [
            ""
        ],
        "volume": "卷一百四十五",
        "no#": 17
    },
    {
        "title": "题情人药栏",
        "author": "万楚",
        "biography": "",
        "paragraphs": [
            "敛眉语芳草，何许太无情。正见离人别，春心相向生。"
        ],
        "notes": [
            ""
        ],
        "volume": "卷一百四十五",
        "no#": 18
    },
    {
        "title": "河上逢落花",
        "author": "万楚",
        "biography": "",
        "paragraphs": [
            "河水浮落花，花流东不息。应见浣纱人，为道长相忆。"
        ],
        "notes": [
            ""
        ],
        "volume": "卷一百四十五",
        "no#": 19
    },
    {
        "title": "宁王山池",
        "author": "范朝",
        "biography": "",
        "paragraphs": [
            "水势临阶转，峰形对路开。槎从天上得，石是海边来。",
            "瑞草分丛种，祥花间色栽。旧传词赋客，唯见有邹枚。"
        ],
        "notes": [
            ""
        ],
        "volume": "卷一百四十五",
        "no#": 20
    },
    {
        "title": "题石瓮寺",
        "author": "范朝",
        "biography": "",
        "paragraphs": [
            "胜境宜长望，迟春好散愁。关连四塞起，河带八川流。",
            "复磴承香阁，重岩映彩楼。为临温液近，偏美圣君游。"
        ],
        "notes": [
            ""
        ],
        "volume": "卷一百四十五",
        "no#": 21
    },
    {
        "title": "田家",
        "author": "杨颜",
        "biography": "",
        "paragraphs": [
            "小园足生事，寻胜日倾壶。莳蔬利于鬻，才青摘已无。",
            "四邻依野竹，日夕采其枯。田家心适时，春色遍桑榆。"
        ],
        "notes": [
            ""
        ],
        "volume": "卷一百四十五",
        "no#": 22
    },
    {
        "title": "后庭怨",
        "author": "王諲",
        "biography": "",
        "paragraphs": [
            "君不见红闺少女端正时，夭夭桃李仙容姿。",
            "幸得君王怜巧笑，披香殿里荐蛾眉。蛾眉双双人共进，",
            "长信宫门闭不开，昭阳歌吹风送来。梦中魂魄犹言是，",
            "独立每看斜日尽，孤眠直至残灯死。秋日闻虫翡翠帘，",
            "传闻纨扇恩未歇，预想蛾眉上初月。如君贵伪不贵真，"
        ],
        "notes": [
            ""
        ],
        "volume": "卷一百四十五",
        "no#": 23
    },
    {
        "title": "夜坐看搊筝",
        "author": "王諲",
        "biography": "",
        "paragraphs": [
            "调筝夜坐灯光里，却挂罗帷露纤指。朱弦一一声不同，",
            "应是石家金谷里，流传未满洛阳城。"
        ],
        "notes": [
            ""
        ],
        "volume": "卷一百四十五",
        "no#": 24
    },
    {
        "title": "长信怨",
        "author": "王諲",
        "biography": "",
        "paragraphs": [
            "飞燕倚身轻，争人巧笑名。生君弃妾意，增妾怨君情。",
            "日落昭阳壁，秋来长信城。寥寥金殿里，歌吹夜无声。"
        ],
        "notes": [
            ""
        ],
        "volume": "卷一百四十五",
        "no#": 25
    },
    {
        "title": "闺情",
        "author": "王諲",
        "biography": "",
        "paragraphs": [
            "日暮裁缝歇，深嫌气力微。才能收箧笥，懒起下帘帷。",
            "怨坐空然烛，愁眠不解衣。昨来频梦见，夫婿莫应知。"
        ],
        "notes": [
            ""
        ],
        "volume": "卷一百四十五",
        "no#": 26
    },
    {
        "title": "十五夜观灯",
        "author": "王諲",
        "biography": "",
        "paragraphs": [
            "暂得金吾夜，通看火树春。停车傍明月，走马入红尘。",
            "妓杂歌偏胜，场移舞更新。应须尽记取，说向不来人。"
        ],
        "notes": [
            ""
        ],
        "volume": "卷一百四十五",
        "no#": 27
    },
    {
        "title": "除夜",
        "author": "王諲",
        "biography": "",
        "paragraphs": [
            "今岁今宵尽，明年明日催。寒随一夜去，春逐五更来。",
            "气色空中改，容颜暗里回。风光人不觉，已著后园梅。"
        ],
        "notes": [
            ""
        ],
        "volume": "卷一百四十五",
        "no#": 28
    },
    {
        "title": "闻漏",
        "author": "王岳灵",
        "biography": "",
        "paragraphs": [
            "建礼含香处，重城待漏臣。徐闻传凤诏，晓唱辨鸡人。",
            "银箭残将尽，铜壶漏更新。催筹当午夜，移刻及三辰。",
            "杳杳从天远，泠泠出禁频。直疑残漏曙，肃肃对钩陈。"
        ],
        "notes": [
            ""
        ],
        "volume": "卷一百四十五",
        "no#": 29
    },
    {
        "title": "送沈芳谒李观察求仕进",
        "author": "周万",
        "biography": "",
        "paragraphs": [
            "往日长安路，欢游不惜年。为贪卢女曲，用尽沈郎钱。",
            "身老方投刺，途穷始著鞭。犹闻有知己，此去不徒然。"
        ],
        "notes": [
            ""
        ],
        "volume": "卷一百四十五",
        "no#": 30
    }
]