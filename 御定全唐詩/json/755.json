[
    {
        "title": "送陈先生之洪井寄萧少卿",
        "author": "徐铉",
        "biography": "",
        "paragraphs": [
            "闻君仙袂指洪厓，我忆情人别路赊。知有欢娱游楚泽，",
            "此处相逢应见问，为言搔首望龙沙。"
        ],
        "notes": [
            ""
        ],
        "volume": "卷七百五十五",
        "no#": 1
    },
    {
        "title": "送龚明府九江归宁",
        "author": "徐铉",
        "biography": "",
        "paragraphs": [
            "茂宰隳官去，扁舟著彩衣。湓城春酒熟，匡阜野花稀。",
            "解缆垂杨绿，开帆宿鹭飞。一朝吾道泰，还逐落潮归。"
        ],
        "notes": [
            ""
        ],
        "volume": "卷七百五十五",
        "no#": 2
    },
    {
        "title": "和江西萧少卿见寄二首",
        "author": "徐铉",
        "biography": "",
        "paragraphs": [
            "亡羊岐路愧司南，二纪穷通聚散三。老去何妨从笑傲，",
            "珍重加餐省思虑，时时斟酒压山岚。",
            "身遥上国三千里，名在朝中二十春。金印不须辞入幕，",
            "世路风波自翻覆，虚舟无计得沉沦。"
        ],
        "notes": [
            ""
        ],
        "volume": "卷七百五十五",
        "no#": 3
    },
    {
        "title": "送薛少卿赴青阳",
        "author": "徐铉",
        "biography": "",
        "paragraphs": [
            "我爱陶靖节，吏隐从弦歌。我爱费征君，高卧归九华。",
            "清风激颓波，来者无以加。我志两不遂，漂沦浩无涯。",
            "数奇时且乱，此图今愈赊。贤哉薛夫子，高举凌晨霞。",
            "安民即是道，投足皆为家。功名与权位，悠悠何用夸。",
            "携朋出远郊，酌酒藉平沙。云收远天静，江阔片帆斜。",
            "离怀与企羡，南望长咨嗟。"
        ],
        "notes": [
            ""
        ],
        "volume": "卷七百五十五",
        "no#": 4
    },
    {
        "title": "送高起居之泾县",
        "author": "徐铉",
        "biography": "",
        "paragraphs": [
            "右史罢朝归，之官句水湄。别我行千里，送君倾一卮。",
            "酒罢长叹息，此叹君应悲。乱中吾道薄，卿族旧人稀。",
            "胡为佩铜墨，去此白玉墀。吏事岂所堪，民病何可医。",
            "藏用清其心，此外慎勿为。县郭有佳境，千峰溪水西。",
            "云树杳回合，岩峦互蔽亏。弹琴坐其中，世事吾不知。",
            "时时寄书劄，以慰长相思。"
        ],
        "notes": [
            ""
        ],
        "volume": "卷七百五十五",
        "no#": 5
    },
    {
        "title": "宿茅山寄舍弟",
        "author": "徐铉",
        "biography": "",
        "paragraphs": [
            "茅许禀灵气，一家同上宾。仙山空有庙，举世更无人。",
            "独往诚违俗，浮名亦累真。当年各自勉，云洞镇长春。"
        ],
        "notes": [
            ""
        ],
        "volume": "卷七百五十五",
        "no#": 6
    },
    {
        "title": "晚憩白鹤庙寄句容张少府",
        "author": "徐铉",
        "biography": "",
        "paragraphs": [
            "日入林初静，山空暑更寒。泉鸣细岩窦，鹤唳眇云端。",
            "拂榻安棋局，焚香戴道冠。望君殊不见，终夕凭栏干。"
        ],
        "notes": [
            ""
        ],
        "volume": "卷七百五十五",
        "no#": 7
    },
    {
        "title": "题紫阳观",
        "author": "徐铉",
        "biography": "",
        "paragraphs": [
            "南朝名士富仙才，追步东卿遂不回。丹井自深桐暗老，",
            "惆怅霓裳太平事，一函真迹锁昭台。"
        ],
        "notes": [
            ""
        ],
        "volume": "卷七百五十五",
        "no#": 8
    },
    {
        "title": "赠奚道士",
        "author": "徐铉",
        "biography": "",
        "paragraphs": [
            "先生曾有洞天期，犹傍天坛摘紫芝。处世自能心混沌，",
            "他日飙轮谒茅许，愿同鸡犬去相随。"
        ],
        "notes": [
            ""
        ],
        "volume": "卷七百五十五",
        "no#": 9
    },
    {
        "title": "题碧岩亭赠孙尊师",
        "author": "徐铉",
        "biography": "",
        "paragraphs": [
            "绝境何人识，高亭万象含。凭轩临树杪，送目极天南。",
            "积霭生泉洞，归云锁石龛。丹霞披翠𪩘，白鸟带晴岚。",
            "仙去留虚室，龙归涨碧潭。幽岩君独爱，玄味我曾耽。",
            "世上愁何限，人间事久谙。终须脱羁鞅，来此会空谈。"
        ],
        "notes": [
            ""
        ],
        "volume": "卷七百五十五",
        "no#": 10
    },
    {
        "title": "题白鹤庙",
        "author": "徐铉",
        "biography": "",
        "paragraphs": [
            "平生心事向玄关，一入仙乡似旧山。白鹤唳空晴眇眇，",
            "满洞烟霞互陵乱，何峰台榭是萧闲。"
        ],
        "notes": [
            ""
        ],
        "volume": "卷七百五十五",
        "no#": 11
    },
    {
        "title": "步虚词五首",
        "author": "徐铉",
        "biography": "",
        "paragraphs": [
            "气为还元正，心由抱一灵。凝神归罔象，飞步入青冥。",
            "整服乘三素，旋纲蹑九星。琼章开后学，稽首奉真经。",
            "天帝黄金阙，真人紫锦书。霓裳纷蔽景，羽服迥凌虚。",
            "白鹤能为使，班麟解驾车。灵符终愿借，转共世情疏。",
            "圣主过幽谷，虚皇在蕊宫。五千宗物母，七字秘神童。",
            "世上金壶远，人间玉龠空。唯余养身法，修此与天通。",
            "何处求玄解，人间有洞天。勤行皆是道，谪下尚为仙。",
            "蔽景乘朱凤，排虚驾紫烟。不嫌园吏傲，愿在玉宸前。",
            "三素霏霏远，盟威凛凛寒。火铃空灭没，星斗晓阑干。",
            "佩响流虚殿，炉烟在醮坛。萧寥不可极，骖驾上云端。"
        ],
        "notes": [
            ""
        ],
        "volume": "卷七百五十五",
        "no#": 12
    },
    {
        "title": "留题仙观",
        "author": "徐铉",
        "biography": "",
        "paragraphs": [
            "瑶坛醮罢晚云开，羽客分飞俗士回。",
            "为报移文不须勒，未曾游处待重来。"
        ],
        "notes": [
            ""
        ],
        "volume": "卷七百五十五",
        "no#": 13
    },
    {
        "title": "和陈洗马山庄新泉",
        "author": "徐铉",
        "biography": "",
        "paragraphs": [
            "已开山馆待抽簪，更要岩泉欲洗心。常被松声迷细韵，",
            "何日煎茶酝香酒，沙边同听暝猿吟。"
        ],
        "notes": [
            ""
        ],
        "volume": "卷七百五十五",
        "no#": 14
    },
    {
        "title": "奉和七夕应令",
        "author": "徐铉",
        "biography": "",
        "paragraphs": [
            "今宵星汉共晶光，应笑罗敷嫁侍郎。斗柄易倾离恨促，",
            "谁见宣猷堂上宴，一篇清韵振金铛。"
        ],
        "notes": [
            ""
        ],
        "volume": "卷七百五十五",
        "no#": 15
    },
    {
        "title": "又和八日",
        "author": "徐铉",
        "biography": "",
        "paragraphs": [
            "微云疏雨淡新秋，晓梦依稀十二楼。故作别离应有以，",
            "博望苑中残酒醒，香风佳气独迟留。"
        ],
        "notes": [
            ""
        ],
        "volume": "卷七百五十五",
        "no#": 16
    },
    {
        "title": "和印先辈及第后献座主朱舍人郊居之作",
        "author": "徐铉",
        "biography": "",
        "paragraphs": [
            "成名郊外掩柴扉，树影蝉声共息机。积雨暗封青藓径，",
            "独坐公厅正烦暑，喜吟新咏见玄微。"
        ],
        "notes": [
            ""
        ],
        "volume": "卷七百五十五",
        "no#": 17
    },
    {
        "title": "和致仕张尚书新创道院",
        "author": "徐铉",
        "biography": "",
        "paragraphs": [
            "梓泽成新致，金丹有旧情。挂冠朝睡足，隐几暮江清。",
            "药圃分轻绿，松窗起细声。养高宁厌病，默坐对诸生。"
        ],
        "notes": [
            ""
        ],
        "volume": "卷七百五十五",
        "no#": 18
    },
    {
        "title": "和尉迟赞善秋暮僻居",
        "author": "徐铉",
        "biography": "",
        "paragraphs": [
            "登高节物最堪怜，小岭疏林对槛前。轻吹断时云缥缈，",
            "庭有菊花尊有酒，若方陶令愧前贤。"
        ],
        "notes": [
            ""
        ],
        "volume": "卷七百五十五",
        "no#": 19
    },
    {
        "title": "和陈赞善致仕还京口",
        "author": "徐铉",
        "biography": "",
        "paragraphs": [
            "海门山下一渔舟，中有高人未白头。已驾安车归故里，",
            "今日君臣厚终始，不须辛苦画双牛。"
        ],
        "notes": [
            ""
        ],
        "volume": "卷七百五十五",
        "no#": 20
    },
    {
        "title": "京使回自临川，得从兄书寄诗，依韵和",
        "author": "徐铉",
        "biography": "",
        "paragraphs": [
            "珍重还京使，殷勤话故人。别离长挂梦，宠禄不关身。",
            "趣向今成道，声华旧绝尘。莫嗟客鬓老，诗句逐时新。"
        ],
        "notes": [
            ""
        ],
        "volume": "卷七百五十五",
        "no#": 21
    },
    {
        "title": "陪郑王相公赋筵前垂冰，应教依韵",
        "author": "徐铉",
        "biography": "",
        "paragraphs": [
            "窗外虚明雪乍晴，簷前垂溜尽成冰。长廊瓦叠行行密，",
            "晨餐堪醒曹参酒，自恨空肠病不能。"
        ],
        "notes": [
            ""
        ],
        "volume": "卷七百五十五",
        "no#": 22
    },
    {
        "title": "送礼部潘尚书致仕还建安",
        "author": "徐铉",
        "biography": "",
        "paragraphs": [
            "名遂功成累复轻，鲈鱼因起旧乡情。履声初下金华省，",
            "冥鸿高举真难事，相送何须泪满缨。"
        ],
        "notes": [
            ""
        ],
        "volume": "卷七百五十五",
        "no#": 23
    },
    {
        "title": "和尉迟赞善病中见寄",
        "author": "徐铉",
        "biography": "",
        "paragraphs": [
            "仙郎移病暑天过，却似冥鸿避罻罗。昼梦乍惊风动竹，",
            "望苑恩深期勿药，青云岐路未蹉跎。"
        ],
        "notes": [
            ""
        ],
        "volume": "卷七百五十五",
        "no#": 24
    },
    {
        "title": "池州陈使君见示游齐山诗因寄",
        "author": "徐铉",
        "biography": "",
        "paragraphs": [
            "往岁曾游弄水亭，齐峰浓翠暮轩横。哀猿出槛心虽喜，",
            "今朝池口风波静，遥贺山前有颂声。"
        ],
        "notes": [
            ""
        ],
        "volume": "卷七百五十五",
        "no#": 25
    },
    {
        "title": "再领制诰和王明府见贺",
        "author": "徐铉",
        "biography": "",
        "paragraphs": [
            "蹇步还依列宿边，拱辰重认旧云天。自嗟多难飘零困，",
            "从来不解为身计，一叶悠悠任大川。"
        ],
        "notes": [
            ""
        ],
        "volume": "卷七百五十五",
        "no#": 26
    },
    {
        "title": "送高舍人使岭南",
        "author": "徐铉",
        "biography": "",
        "paragraphs": [
            "西掖官曹近，南溟道路遥。使星将渡汉，仙棹乍乘潮。",
            "柳映灵和折，梅依大庾飘。江帆风淅淅，山馆雨萧萧。",
            "陆贾真迂阔，终童久寂寥。送君何限意，把酒一长谣。"
        ],
        "notes": [
            ""
        ],
        "volume": "卷七百五十五",
        "no#": 27
    },
    {
        "title": "和王明府见寄",
        "author": "徐铉",
        "biography": "",
        "paragraphs": [
            "时情世难消吾道，薄宦流年危此身。莫叹京华同寂寞，",
            "善政空多尚淹屈，不知谁是解忧民。"
        ],
        "notes": [
            ""
        ],
        "volume": "卷七百五十五",
        "no#": 28
    },
    {
        "title": "和方泰州见寄",
        "author": "徐铉",
        "biography": "",
        "paragraphs": [
            "逐客凄凄重入京，旧愁新恨两难胜。云收楚塞千山雪，",
            "更残月落知孤坐，遥望船窗一点星。"
        ],
        "notes": [
            ""
        ],
        "volume": "卷七百五十五",
        "no#": 29
    },
    {
        "title": "文献太子挽歌词五首",
        "author": "徐铉",
        "biography": "",
        "paragraphs": [
            "国有承祧重，人知秉哲尊。清风来望苑，遗烈在东藩。",
            "此日升缑岭，何因到寝门。天高不可问，烟霭共昏昏。",
            "夏启吾君子，周储上帝宾。音容一飘忽，功业自纷纶。",
            "露泣承华月，风惊丽正尘。空余商岭客，行泪下宜春。",
            "出处成交让，经纶有大功。泪碑瓜步北，棠树蒜山东。",
            "百揆方时叙，重离遂不融。故臣偏感咽，曾是叹三穷。",
            "甲观光阴促，园陵天地长。箫笳咽无韵，宾御哭相将。",
            "盛烈传彝鼎，遗文被乐章。君臣知己分，零泪乱无行。",
            "彩仗清晨出，非同齿胄时。愁烟锁平甸，朔吹绕寒枝。",
            "楚客来何补，缑山去莫追。回瞻飞盖处，掩袂不胜悲。"
        ],
        "notes": [
            ""
        ],
        "volume": "卷七百五十五",
        "no#": 30
    },
    {
        "title": "送王员外宰德安",
        "author": "徐铉",
        "biography": "",
        "paragraphs": [
            "家世朱门贵，官资粉署优。今为百里长，应好五峰游。",
            "柳影连彭泽，湖光接庾楼。承明须再入，官满莫淹留。"
        ],
        "notes": [
            ""
        ],
        "volume": "卷七百五十五",
        "no#": 31
    },
    {
        "title": "以端溪砚酬张员外水精珠兼和来篇",
        "author": "徐铉",
        "biography": "",
        "paragraphs": [
            "请以端溪润，酬君水玉明。方圆虽异器，功用信俱呈。",
            "自得山川秀，能分日月精。巾箱各珍重，所贵在交情。"
        ],
        "notes": [
            ""
        ],
        "volume": "卷七百五十五",
        "no#": 32
    },
    {
        "title": "奉使九华山，中途遇青阳薛郎中",
        "author": "徐铉",
        "biography": "",
        "paragraphs": [
            "故人相别动相思，此地相逢岂素期。九子峰前闲未得，",
            "且饮一杯消别恨，野花风起渐离披。"
        ],
        "notes": [
            ""
        ],
        "volume": "卷七百五十五",
        "no#": 33
    },
    {
        "title": "奉命南使经彭泽",
        "author": "徐铉",
        "biography": "",
        "paragraphs": [
            "远使程途未一分，离心常要醉醺醺。",
            "那堪彭泽门前立，黄菊萧疏不见君。"
        ],
        "notes": [
            ""
        ],
        "volume": "卷七百五十五",
        "no#": 34
    },
    {
        "title": "南都遇前嘉鱼刘令，言游闽岭，作此与之",
        "author": "徐铉",
        "biography": "",
        "paragraphs": [
            "我持使节经韶石，君作闲游过武夷。两地山光成独赏，",
            "珍重分岐一杯酒，强加餐饭数吟诗。"
        ],
        "notes": [
            ""
        ],
        "volume": "卷七百五十五",
        "no#": 35
    },
    {
        "title": "阁皂山",
        "author": "徐铉",
        "biography": "",
        "paragraphs": [
            "殿影高低云掩映，松阴缭绕步徘徊。",
            "从今莫厌簪裾累，不是乘轺不得来。"
        ],
        "notes": [
            ""
        ],
        "volume": "卷七百五十五",
        "no#": 36
    },
    {
        "title": "玉笥山留题",
        "author": "徐铉",
        "biography": "",
        "paragraphs": [
            "仙乡会应远，王事知何极。征传莫辞劳，玉峰聊一息。",
            "形骸已销散，心想都凝寂。真气自清虚，非关好松石。",
            "九仙皆积学，洞壑多遗迹。游子归去来，胡为但征役。"
        ],
        "notes": [
            ""
        ],
        "volume": "卷七百五十五",
        "no#": 37
    },
    {
        "title": "庐陵别朱观先辈",
        "author": "徐铉",
        "biography": "",
        "paragraphs": [
            "桂籍知名有几人，翻飞相续上青云。解怜才子宁唯我，",
            "新诗试为重高咏，朝汉台前不可闻。"
        ],
        "notes": [
            ""
        ],
        "volume": "卷七百五十五",
        "no#": 38
    },
    {
        "title": "文彧少卿文山郎中交好深至二纪已余暌别…留题此诗",
        "author": "徐铉",
        "biography": "",
        "paragraphs": [
            "孙家虚座吊诸孤，张叟僧房见手书。二纪欢游今若此，",
            "珍重远公应笑我，尘心唯此未能除。"
        ],
        "notes": [
            ""
        ],
        "volume": "卷七百五十五",
        "no#": 39
    },
    {
        "title": "朱处士相与有山水之愿见送至南康作此以别之",
        "author": "徐铉",
        "biography": "",
        "paragraphs": [
            "怜君送我至南康，更忆梅花庾岭芳。",
            "多少仙山共游在，愿君百岁尚康强。"
        ],
        "notes": [
            ""
        ],
        "volume": "卷七百五十五",
        "no#": 40
    },
    {
        "title": "清明日清远峡作",
        "author": "徐铉",
        "biography": "",
        "paragraphs": [
            "岭外春过半，途中火又新。殷勤清远峡，留恋北归人。"
        ],
        "notes": [
            ""
        ],
        "volume": "卷七百五十五",
        "no#": 41
    },
    {
        "title": "回至南康题紫极宫里道士房",
        "author": "徐铉",
        "biography": "",
        "paragraphs": [
            "王事信靡盬，饮冰安足辞。胡为拥征传，乃至天南陲。",
            "天南非我乡，留滞忽逾时。还经羽人家，豁若云雾披。",
            "何以宽吾怀，老庄有微词。达士无不可，至人岂偏为。",
            "客愁勿复道，为君吟此诗。"
        ],
        "notes": [
            ""
        ],
        "volume": "卷七百五十五",
        "no#": 42
    },
    {
        "title": "和歙州陈使君见寄",
        "author": "徐铉",
        "biography": "",
        "paragraphs": [
            "新安风景好，时令肃辕门。身贵心弥下，功多口不言。",
            "韬钤家法在，儒雅素风存。簪履陪游盛，乡闾俗化敦。",
            "临窗山色秀，绕郭水声喧。织络文章丽，矜严道义尊。",
            "楼台秋月静，京庾晚云屯。晓吹传衙鼓，晴阳展信幡。",
            "一篇贻友好，千里倍心论。未见归骖动，空能役梦魂。"
        ],
        "notes": [
            ""
        ],
        "volume": "卷七百五十五",
        "no#": 43
    },
    {
        "title": "和贾员外戬见赠玉蕊花栽",
        "author": "徐铉",
        "biography": "",
        "paragraphs": [
            "琼瑶一簇带花来，便㔉苍苔手自栽。",
            "喜见唐昌旧颜色，为君判病酌金罍。"
        ],
        "notes": [
            ""
        ],
        "volume": "卷七百五十五",
        "no#": 44
    },
    {
        "title": "光穆皇后挽歌三首",
        "author": "徐铉",
        "biography": "",
        "paragraphs": [
            "仙驭期难改，坤仪道自光。閟宫新表德，沙麓旧膺祥。",
            "素帟尧门掩，凝笳毕陌长。东风惨陵树，无复见亲桑。",
            "永乐留虚位，长陵启夕扉。返虞严吉仗，复土掩空衣。",
            "功业投三母，光灵极四妃。唯应彤史在，不与露花晞。",
            "隐隐阊门路，烟云晓更愁。空瞻金辂出，非是濯龙游。",
            "德感人伦正，风行内职修。还随偶物化，同此思轩丘。"
        ],
        "notes": [
            ""
        ],
        "volume": "卷七百五十五",
        "no#": 45
    },
    {
        "title": "严相公宅牡丹",
        "author": "徐铉",
        "biography": "",
        "paragraphs": [
            "但是豪家重牡丹，争如丞相阁前看。凤楼日暖开偏早，",
            "不知更许凭栏否，烂熳春光未肯残。"
        ],
        "notes": [
            ""
        ],
        "volume": "卷七百五十五",
        "no#": 46
    },
    {
        "title": "侍宴赋得归雁",
        "author": "徐铉",
        "biography": "",
        "paragraphs": [
            "夜静群动息，翩翩一雁归。清音天际远，寒影月中微。",
            "何处云同宿，长空雪共飞。阳和常借便，免与素心违。"
        ],
        "notes": [
            ""
        ],
        "volume": "卷七百五十五",
        "no#": 47
    },
    {
        "title": "又赋早春书事",
        "author": "徐铉",
        "biography": "",
        "paragraphs": [
            "苑里芳华早，皇家胜事多。弓声达春气，弈思养天和。",
            "暖酒红炉火，浮舟绿水波。雪晴农事起，击壤听赓歌。"
        ],
        "notes": [
            ""
        ],
        "volume": "卷七百五十五",
        "no#": 48
    },
    {
        "title": "依韵和令公大王蔷薇诗",
        "author": "徐铉",
        "biography": "",
        "paragraphs": [
            "绿树成阴后，群芳稍歇时。谁将新濯锦，挂向最长枝。",
            "卷箔香先入，凭栏影任移。赏频嫌酒渴，吟苦怕霜髭。",
            "架迥笼云幄，庭虚展绣帷。有情萦舞袖，无力罥游丝。",
            "嫩蕊莺偷采，柔条柳伴垂。荀池波自照，梁苑客尝窥。",
            "玉李寻皆谢，金桃亦暗衰。花中应独贵，庭下故开迟。",
            "委艳妆苔砌，分华借槿篱。低昂匀灼烁，浓淡叠参差。",
            "幸植王宫里，仍逢宰府知。芳心向谁许，醉态不能支。",
            "芍药天教避，玫瑰众共嗤。光明烘昼景，润腻裛轻rG。",
            "丽似期神女，珍如重卫姬。君王偏属咏，七子尽搜奇。"
        ],
        "notes": [
            ""
        ],
        "volume": "卷七百五十五",
        "no#": 49
    },
    {
        "title": "和门下殷侍郎新茶二十韵",
        "author": "徐铉",
        "biography": "",
        "paragraphs": [
            "暖吹入春园，新芽竞粲然。才教鹰觜拆，未放雪花妍。",
            "荷杖青林下，携筐旭景前。孕灵资雨露，钟秀自山川。",
            "碾后香弥远，烹来色更鲜。名随土地贵，味逐水泉迁。",
            "力藉流黄暖，形模紫笋圆。正当钻柳火，遥想涌金泉。",
            "任道时新物，须依古法煎。轻瓯浮绿乳，孤灶散余烟。",
            "甘荠非予匹，宫槐让我先。竹孤空冉冉，荷弱谩田田。",
            "解渴消残酒，清神感夜眠。十浆何足馈，百榼尽堪捐。",
            "采撷唯忧晚，营求不计钱。任公因焙显，陆氏有经传。",
            "爱甚真成癖，尝多合得仙。亭台虚静处，风月艳阳天。",
            "自可临泉石，何妨杂管弦。东山似蒙顶，愿得从诸贤。"
        ],
        "notes": [
            ""
        ],
        "volume": "卷七百五十五",
        "no#": 50
    },
    {
        "title": "春雪应制",
        "author": "徐铉",
        "biography": "",
        "paragraphs": [
            "繁阴连曙景，瑞雪洒芳辰。势密犹疑腊，风和始觉春。",
            "萦林开玉蕊，飘座裛香尘。欲识宸心悦，云谣慰兆人。"
        ],
        "notes": [
            ""
        ],
        "volume": "卷七百五十五",
        "no#": 51
    },
    {
        "title": "进雪诗",
        "author": "徐铉",
        "biography": "",
        "paragraphs": [
            "欲使新正识有年，故飘轻絮伴春还。近看琼树笼银阙，",
            "朝来花萼楼中宴，数曲赓歌雅颂间。"
        ],
        "notes": [
            ""
        ],
        "volume": "卷七百五十五",
        "no#": 52
    },
    {
        "title": "自题山亭三首",
        "author": "徐铉",
        "biography": "",
        "paragraphs": [
            "簪组非无累，园林未是归。世喧长不到，何必故山薇。",
            "小舫行乘月，高斋卧看山。退公聊自足，争敢望长闲。",
            "跂石仍临水，披襟复挂冠。机心忘未得，棋局与鱼竿。"
        ],
        "notes": [
            ""
        ],
        "volume": "卷七百五十五",
        "no#": 53
    },
    {
        "title": "和陈表用员外求酒",
        "author": "徐铉",
        "biography": "",
        "paragraphs": [
            "暑天频雨亦频晴，帘外闲云重复轻。",
            "珍重一壶酬绝唱，向风遥想醉吟声。"
        ],
        "notes": [
            ""
        ],
        "volume": "卷七百五十五",
        "no#": 54
    },
    {
        "title": "奉和右省仆射西亭高卧作",
        "author": "徐铉",
        "biography": "",
        "paragraphs": [
            "院静苍苔积，庭幽怪石欹。蝉声当槛急，虹影向簷垂。",
            "昼漏犹怜永，丛兰未觉衰。疏篁巢翡翠，折苇覆鸬鹚。",
            "对酒襟怀旷，围棋旨趣迟。景皆随所尚，物各遂其宜。",
            "道与时相会，才非世所羁。赋诗贻座客，秋事尔何悲。"
        ],
        "notes": [
            ""
        ],
        "volume": "卷七百五十五",
        "no#": 55
    },
    {
        "title": "忆新淦觞池寄孟宾于员外",
        "author": "徐铉",
        "biography": "",
        "paragraphs": [
            "往年淦水驻行轩，引得清流似月圆。自有溪光还碧甃，",
            "珍重诗人频管领，莫教尘土咽潺潺。"
        ],
        "notes": [
            ""
        ],
        "volume": "卷七百五十五",
        "no#": 56
    },
    {
        "title": "右省仆射后湖亭闲宴，铉以宿直先归，赋诗留献",
        "author": "徐铉",
        "biography": "",
        "paragraphs": [
            "湖上一阳生，虚亭启高宴。枫林烟际出，白鸟波心见。",
            "主人忘贵达，座客容疵贱。独惭残照催，归宿明光殿。"
        ],
        "notes": [
            ""
        ],
        "volume": "卷七百五十五",
        "no#": 57
    }
]