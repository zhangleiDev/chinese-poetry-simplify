[
    {
        "title": "新荷",
        "author": "李群玉",
        "biography": "",
        "paragraphs": [
            "田田八九叶，散点绿池初。嫩碧才平水，圆阴已蔽鱼。",
            "浮萍遮不合，弱荇绕犹疏。增在春波底，芳心卷未舒。"
        ],
        "notes": [
            ""
        ],
        "volume": "卷五百六十九",
        "no#": 1
    },
    {
        "title": "初月二首",
        "author": "李群玉",
        "biography": "",
        "paragraphs": [
            "滟滟流光浅，娟娟泛露轻。云间龙爪落，帘上玉钩明。",
            "桂树枝犹小，仙人影未成。欲为千里别，倚幌独含情。",
            "凝颦立户前，细魄向娟娟。破镜徒相问，刀头恐来年。",
            "轻轻摇远水，脉脉下春烟。别后春江上，随人何处圆。"
        ],
        "notes": [
            ""
        ],
        "volume": "卷五百六十九",
        "no#": 2
    },
    {
        "title": "石潴",
        "author": "李群玉",
        "biography": "",
        "paragraphs": [
            "古岸陶为器，高林尽一焚。焰红湘浦口，烟浊洞庭云。",
            "迥野煤飞乱，遥空爆响闻。地形穿凿势，恐到祝融坟。"
        ],
        "notes": [
            ""
        ],
        "volume": "卷五百六十九",
        "no#": 3
    },
    {
        "title": "云安",
        "author": "李群玉",
        "biography": "",
        "paragraphs": [
            "滩恶黄牛吼，城孤白帝秋。水寒巴字急，歌迥竹枝愁。",
            "树暗荆王馆，云昏蜀客舟。瑶姬不可见，行雨在高丘。"
        ],
        "notes": [
            ""
        ],
        "volume": "卷五百六十九",
        "no#": 4
    },
    {
        "title": "石头城",
        "author": "李群玉",
        "biography": "",
        "paragraphs": [
            "伯业随流水，寒芜上古城。长空横海色，断岸落潮声。",
            "八极悲扶拄，五湖来止倾。东南天子气，扫地入函京。"
        ],
        "notes": [
            ""
        ],
        "volume": "卷五百六十九",
        "no#": 5
    },
    {
        "title": "湖阔",
        "author": "李群玉",
        "biography": "",
        "paragraphs": [
            "楚色笼青草，秋风洗洞庭。夕霏生水寺，初月尽云汀。",
            "棹响来空阔，渔歌发杳冥。欲浮阑下艇，一到斗牛星。"
        ],
        "notes": [
            ""
        ],
        "volume": "卷五百六十九",
        "no#": 6
    },
    {
        "title": "失鹤",
        "author": "李群玉",
        "biography": "",
        "paragraphs": [
            "瑶台烟雾外，一去不回心。清海蓬壶远，秋风碧落深。",
            "堕翎留片雪，雅操入孤琴。岂是笼中物，云萝莫更寻。"
        ],
        "notes": [
            ""
        ],
        "volume": "卷五百六十九",
        "no#": 7
    },
    {
        "title": "腊夜雪霁月彩交光开阁临轩竟睡不得命家仆吹笙数曲独引一壶奉寄江陵副使杜中丞",
        "author": "李群玉",
        "biography": "",
        "paragraphs": [
            "月华临霁雪，皓彩射貂裘。桂酒寒无醉，银笙冻不流。",
            "怀哉梁苑客，思作剡溪游。竟夕吟琼树，川途恨阻修。"
        ],
        "notes": [
            ""
        ],
        "volume": "卷五百六十九",
        "no#": 8
    },
    {
        "title": "长沙陪裴大夫登北楼",
        "author": "李群玉",
        "biography": "",
        "paragraphs": [
            "岩嶂随高步，琴尊奉胜游。金风吹绿簟，湘水入朱楼。",
            "朗抱云开月，高情鹤见秋。登临多暇日，非为赋消忧。"
        ],
        "notes": [
            ""
        ],
        "volume": "卷五百六十九",
        "no#": 9
    },
    {
        "title": "登蒲涧寺后二岩三首",
        "author": "李群玉",
        "biography": "",
        "paragraphs": [
            "五仙骑五羊，何代降兹乡。涧有尧年韭，山余禹日粮。",
            "楼台笼海色，草树发天香。浩啸波光里，浮溟兴甚长。",
            "行尽崎岖路，惊从汗漫游。青天豁眼快，碧海醒心秋。",
            "便欲寻河汉，因之犯斗牛。九霄身自致，何必遇浮丘。",
            "南溟吞越绝，极望碧鸿蒙。龙渡潮声里，雷喧雨气中。",
            "赵佗丘垄灭，马援鼓鼙空。遐想鱼鹏化，开襟九万风。"
        ],
        "notes": [
            ""
        ],
        "volume": "卷五百六十九",
        "no#": 10
    },
    {
        "title": "早鸿",
        "author": "李群玉",
        "biography": "",
        "paragraphs": [
            "木落波浪动，南飞闻夜鸿。参差天汉雾，嘹唳月明风。",
            "野水莲茎折，寒泥稻穗空。无令一行侣，相失五湖中。"
        ],
        "notes": [
            ""
        ],
        "volume": "卷五百六十九",
        "no#": 11
    },
    {
        "title": "旅泊",
        "author": "李群玉",
        "biography": "",
        "paragraphs": [
            "摇落江天里，飘零倚客舟。短篇才遣闷，小酿不供愁。",
            "沙雨潮痕细，林风月影稠。书空闲度日，深拥破貂裘。"
        ],
        "notes": [
            ""
        ],
        "volume": "卷五百六十九",
        "no#": 12
    },
    {
        "title": "半醉",
        "author": "李群玉",
        "biography": "",
        "paragraphs": [
            "处俗常如病，看花亦似秋。若无时复酒，宁遣镇长愁。",
            "渐觉身非我，都迷蝶与周。何烦五色药，尊下即丹丘。"
        ],
        "notes": [
            ""
        ],
        "volume": "卷五百六十九",
        "no#": 13
    },
    {
        "title": "昼寐",
        "author": "李群玉",
        "biography": "",
        "paragraphs": [
            "筠桂晚萧疏，任人嘲宰予。鸟惊林下梦，风展枕前书。",
            "正作庄生蝶，谁知惠子鱼。人间无乐事，直拟到华胥。"
        ],
        "notes": [
            ""
        ],
        "volume": "卷五百六十九",
        "no#": 14
    },
    {
        "title": "晚莲",
        "author": "李群玉",
        "biography": "",
        "paragraphs": [
            "露冷芳意尽，稀疏空碧荷。残香随暮雨，枯蕊堕寒波。",
            "楚客罢奇服，吴姬停棹歌。涉江无可寄，幽恨竟如何。"
        ],
        "notes": [
            ""
        ],
        "volume": "卷五百六十九",
        "no#": 15
    },
    {
        "title": "将之番禺留别湖南府幕",
        "author": "李群玉",
        "biography": "",
        "paragraphs": [
            "本乏烟霞志，那随鸳鹭游。一枝仍未定，数粒欲何求。",
            "溟涨道途远，荆吴云雪愁。会登梅岭翠，南翥入炎洲。"
        ],
        "notes": [
            ""
        ],
        "volume": "卷五百六十九",
        "no#": 16
    },
    {
        "title": "宵民",
        "author": "李群玉",
        "biography": "",
        "paragraphs": [
            "大雅无忧怨，宵民有爱憎。鲁侯天不遇，臧氏尔何能。",
            "惨惨心如虺，营营舌似蝇。谁于销骨地，一鉴玉壶冰。"
        ],
        "notes": [
            ""
        ],
        "volume": "卷五百六十九",
        "no#": 17
    },
    {
        "title": "吾道",
        "author": "李群玉",
        "biography": "",
        "paragraphs": [
            "吾道成微哂，时情付绝言。凤兮衰已尽，犬也吠何繁。",
            "轻重忧衡曲，妍媸虑镜昏。方忻耳目净，谁到翟公门。"
        ],
        "notes": [
            ""
        ],
        "volume": "卷五百六十九",
        "no#": 18
    },
    {
        "title": "与三山人夜话",
        "author": "李群玉",
        "biography": "",
        "paragraphs": [
            "静谈云鹤趣，高会两三贤。酒思弹琴夜，茶芳向火天。",
            "兔裘堆膝暖，鸠杖倚床偏。各厌池笼窄，相看意浩然。"
        ],
        "notes": [
            ""
        ],
        "volume": "卷五百六十九",
        "no#": 19
    },
    {
        "title": "春寒",
        "author": "李群玉",
        "biography": "",
        "paragraphs": [
            "拨火垂帘夕，将暄向冷天。闷斟壶酒暖，愁听雨声眠。",
            "处世心悠尔，干时思索然。春光看已半，明日又藏烟。"
        ],
        "notes": [
            ""
        ],
        "volume": "卷五百六十九",
        "no#": 20
    },
    {
        "title": "广江驿饯筵留别",
        "author": "李群玉",
        "biography": "",
        "paragraphs": [
            "别筵欲尽秋，一醉海西楼。夜雨寒潮水，孤灯万里舟。",
            "酒飞鹦鹉重，歌送鹧鸪愁。惆怅三年客，难期此处游。"
        ],
        "notes": [
            ""
        ],
        "volume": "卷五百六十九",
        "no#": 21
    },
    {
        "title": "桑落洲",
        "author": "李群玉",
        "biography": "",
        "paragraphs": [
            "九江寒露夕，微浪北风生。浦屿渔人火，蒹葭凫雁声。",
            "颓云晦庐岳，微鼓辨湓城。远忆天边弟，曾从此路行。"
        ],
        "notes": [
            ""
        ],
        "volume": "卷五百六十九",
        "no#": 22
    },
    {
        "title": "杜门",
        "author": "李群玉",
        "biography": "",
        "paragraphs": [
            "且咏闲居赋，飞翔去未能。春风花屿酒，秋雨竹溪灯。",
            "世路变陵谷，时情验友朋。达生书一卷，名利付春冰。"
        ],
        "notes": [
            ""
        ],
        "volume": "卷五百六十九",
        "no#": 23
    },
    {
        "title": "池州封员外郡斋双鹤丹顶霜翎仙态浮旷罢政之日因呈此章",
        "author": "李群玉",
        "biography": "",
        "paragraphs": [
            "潇洒二白鹤，对之高兴清。寒溪侣云水，朱阁伴琴笙。",
            "顾慕稻粱惠，超遥江海情。应携帝乡去，仙阙看飞鸣。"
        ],
        "notes": [
            ""
        ],
        "volume": "卷五百六十九",
        "no#": 24
    },
    {
        "title": "经费拾遗所居呈封员外",
        "author": "李群玉",
        "biography": "",
        "paragraphs": [
            "云卧竟不起，少微空陨光。唯应孔北海，为立郑公乡。",
            "旧馆苔藓合，幽斋松菊荒。空余书带草，日日上阶长。"
        ],
        "notes": [
            ""
        ],
        "volume": "卷五百六十九",
        "no#": 25
    },
    {
        "title": "送秦炼师",
        "author": "李群玉",
        "biography": "",
        "paragraphs": [
            "紫府静沉沉，松轩思别琴。水流宁有意，云泛本无心。",
            "锦洞桃花远，青山竹叶深。不因时卖药，何路更相寻。"
        ],
        "notes": [
            ""
        ],
        "volume": "卷五百六十九",
        "no#": 26
    },
    {
        "title": "湘阴县送迁客北归",
        "author": "李群玉",
        "biography": "",
        "paragraphs": [
            "不须留薏苡，重遣世人疑。瘴染面如檗，愁熏头似丝。",
            "黄梅住雨外，青草过湖时。今日开汤网，冥飞亦未迟。"
        ],
        "notes": [
            ""
        ],
        "volume": "卷五百六十九",
        "no#": 27
    },
    {
        "title": "九日陪崔大夫宴清河亭",
        "author": "李群玉",
        "biography": "",
        "paragraphs": [
            "玉醴浮金菊，云亭敞玳筵。晴山低画浦，斜雁远书天。",
            "谢胱离都日，殷公出守年。不知瑶水宴，谁和白云篇。"
        ],
        "notes": [
            ""
        ],
        "volume": "卷五百六十九",
        "no#": 28
    },
    {
        "title": "送房处士闲游",
        "author": "李群玉",
        "biography": "",
        "paragraphs": [
            "采药陶贞白，寻山许远游。刀圭藏妙用，岩洞契冥搜。",
            "花月三江水，琴尊一叶舟。羡君随野鹤，长揖稻粱愁。"
        ],
        "notes": [
            ""
        ],
        "volume": "卷五百六十九",
        "no#": 29
    },
    {
        "title": "赠花",
        "author": "李群玉",
        "biography": "",
        "paragraphs": [
            "酒为看花酝，花须趁酒红。莫令芳树晚，使我绿尊空。",
            "金谷园无主，桃源路不通。纵非乘露折，长短尽随风。"
        ],
        "notes": [
            ""
        ],
        "volume": "卷五百六十九",
        "no#": 30
    },
    {
        "title": "洞庭风雨二首",
        "author": "李群玉",
        "biography": "",
        "paragraphs": [
            "面南一片黑，俄起北风颠。浪泼巴陵树，雷烧鹿角田。",
            "鱼龙方簸荡，云雨正喧阗。想赭君山日，秦皇怒赫然。",
            "巨浸吞湘澧，西风忽怒号。水将天共黑，云与浪争高。",
            "羽化思乘鲤，山漂欲抃鼇。阳乌犹曝翅，真恐湿蟠桃。"
        ],
        "notes": [
            ""
        ],
        "volume": "卷五百六十九",
        "no#": 31
    },
    {
        "title": "临水蔷薇",
        "author": "李群玉",
        "biography": "",
        "paragraphs": [
            "堪爱复堪伤，无情不久长。浪摇千脸笑，风舞一丛芳。",
            "似濯文君锦，如窥汉女妆。所思云雨外，何处寄馨香。"
        ],
        "notes": [
            ""
        ],
        "volume": "卷五百六十九",
        "no#": 32
    },
    {
        "title": "中秋维舟君山看月二首",
        "author": "李群玉",
        "biography": "",
        "paragraphs": [
            "汗漫铺澄碧，朦胧吐玉盘。雨师清滓秽，川后扫波澜。",
            "气射繁星灭，光笼八表寒。来从云涨迥，路上碧霄宽。",
            "熠耀游何处，蟾蜍食渐残。棹翻银浪急，林映白虹攒。",
            "练彩连河晓，冰晖压树干。夜深高不动，天下仰头看。"
        ],
        "notes": [
            ""
        ],
        "volume": "卷五百六十九",
        "no#": 33
    },
    {
        "title": "桂州经佳人故居琪树",
        "author": "李群玉",
        "biography": "",
        "paragraphs": [
            "种树人何在，攀枝空叹嗟。人无重见日，树有每年花。",
            "满院雀声暮，半庭春景斜。东风不知恨，遍地落余霞。"
        ],
        "notes": [
            ""
        ],
        "volume": "卷五百六十九",
        "no#": 34
    },
    {
        "title": "赠元绂",
        "author": "李群玉",
        "biography": "",
        "paragraphs": [
            "相逢在总角，与子即同心。隐石那知玉，披沙始遇金。",
            "兰秋香不死，松晚翠方深。各保芳坚性，宁忧霜霰侵。"
        ],
        "notes": [
            ""
        ],
        "volume": "卷五百六十九",
        "no#": 35
    },
    {
        "title": "中秋广江驿示韦益",
        "author": "李群玉",
        "biography": "",
        "paragraphs": [
            "莫惜三更坐，难消万里情。同看一片月，俱在广州城。",
            "泪逐金波满，魂随夜鹊惊。支颐乡思断，无语到鸡鸣。"
        ],
        "notes": [
            ""
        ],
        "volume": "卷五百六十九",
        "no#": 36
    },
    {
        "title": "九日越台",
        "author": "李群玉",
        "biography": "",
        "paragraphs": [
            "旭日高山上，秋天大海隅。黄花罗粔籹，绛实簇茱萸。",
            "病久欢情薄，乡遥客思孤。无心同落帽，天际望归途。"
        ],
        "notes": [
            ""
        ],
        "volume": "卷五百六十九",
        "no#": 37
    },
    {
        "title": "中秋越台看月",
        "author": "李群玉",
        "biography": "",
        "paragraphs": [
            "海雨洗尘埃，月从空碧来。水光笼草树，练影挂楼台。",
            "皓曜迷鲸目，晶荧失蚌胎。宵分凭槛望，应合见蓬莱。"
        ],
        "notes": [
            ""
        ],
        "volume": "卷五百六十九",
        "no#": 38
    },
    {
        "title": "长沙开元寺昔与故长林许侍御题松竹联句",
        "author": "李群玉",
        "biography": "",
        "paragraphs": [
            "墙阴数行字，怀旧惨伤情。薜荔侵年月，莓苔压姓名。",
            "逝川前后水，浮世短长生。独立秋风暮，凝颦隔郢城。"
        ],
        "notes": [
            ""
        ],
        "volume": "卷五百六十九",
        "no#": 39
    },
    {
        "title": "伤友",
        "author": "李群玉",
        "biography": "",
        "paragraphs": [
            "玉棺来九天，凫舄掩穷泉。芜没池塘屿，凄凉翰墨筵。",
            "短期存大梦，旧好委浮烟。我有幽兰曲，因君遂绝弦。"
        ],
        "notes": [
            ""
        ],
        "volume": "卷五百六十九",
        "no#": 40
    },
    {
        "title": "法性寺六祖戒坛",
        "author": "李群玉",
        "biography": "",
        "paragraphs": [
            "初地无阶级，余基数尺低。天香开茉莉，梵树落菩提。",
            "惊俗生真性，青莲出淤泥。何人得心法，衣钵在曹溪。"
        ],
        "notes": [
            ""
        ],
        "volume": "卷五百六十九",
        "no#": 41
    },
    {
        "title": "东湖二首",
        "author": "李群玉",
        "biography": "",
        "paragraphs": [
            "晚景微雨歇，逍遥湖上亭。波闲鱼弄饵，树静鸟遗翎。",
            "性野难依俗，诗玄自入冥。何繇遂潇洒，高枕对云汀。",
            "雨气消残暑，苍苍月欲升。林间风卷簟，栏下水摇灯。",
            "迥野垂银镜，层峦挂玉绳。重期浮小楫，来摘半湖菱。"
        ],
        "notes": [
            ""
        ],
        "volume": "卷五百六十九",
        "no#": 42
    },
    {
        "title": "湖阁晓晴寄呈从翁二首",
        "author": "李群玉",
        "biography": "",
        "paragraphs": [
            "岭日开寒雾，湖光荡霁华。风乌摇径柳，水蝶恋幽花。",
            "蜀国地西极，吴门天一涯。轻舟栏下去，点点入湘霞。",
            "高秋凭远槛，万里看新晴。重雾披天急，千云触石轻。",
            "湖山四五点，湘雁两三声。遥想潘园里，琴尊兴转清。"
        ],
        "notes": [
            ""
        ],
        "volume": "卷五百六十九",
        "no#": 43
    },
    {
        "title": "同张明府游溇水亭",
        "author": "李群玉",
        "biography": "",
        "paragraphs": [
            "草色绿溪晚，梅香生縠文。云天敛余霁，水木笼微曛。",
            "垂钓坐方屿，幽禽时一闻。何当五柳下，酌醴吟庭筠。"
        ],
        "notes": [
            ""
        ],
        "volume": "卷五百六十九",
        "no#": 44
    },
    {
        "title": "七月十五夜看月",
        "author": "李群玉",
        "biography": "",
        "paragraphs": [
            "朦胧南溟月，汹涌出云涛。下射长鲸眼，遥分玉兔毫。",
            "势来星斗动，路越青冥高。竟夕瞻光彩，昂头把白醪。"
        ],
        "notes": [
            ""
        ],
        "volume": "卷五百六十九",
        "no#": 45
    },
    {
        "title": "北风",
        "author": "李群玉",
        "biography": "",
        "paragraphs": [
            "病发干垂枕，临风强起梳。蝶飞魂尚弱，蚁斗体犹虚。",
            "瘦骨呻吟后，羸容几杖初。庭幽行药静，凉暑翠筠疏。"
        ],
        "notes": [
            ""
        ],
        "volume": "卷五百六十九",
        "no#": 46
    },
    {
        "title": "游玉芝观",
        "author": "李群玉",
        "biography": "",
        "paragraphs": [
            "寻仙向玉清，独倚雪初晴。木落寒郊迥，烟开叠嶂明。",
            "片云盘鹤影，孤磬杂松声。且共探玄理，归途月未生。"
        ],
        "notes": [
            ""
        ],
        "volume": "卷五百六十九",
        "no#": 47
    },
    {
        "title": "中秋夜南楼寄友人",
        "author": "李群玉",
        "biography": "",
        "paragraphs": [
            "海月出银浪，湖光射高楼。朗吟无渌酒，贱价买清秋。",
            "气冷鱼龙寂，轮高星汉幽。他乡此夜客，对景饯多愁。"
        ],
        "notes": [
            ""
        ],
        "volume": "卷五百六十九",
        "no#": 48
    },
    {
        "title": "三月五日陪裴大夫泛长沙东湖",
        "author": "李群玉",
        "biography": "",
        "paragraphs": [
            "上巳余风景，芳辰集远坰。彩舟浮滉荡，绣毂下娉婷。",
            "林榭回葱蒨，笙歌转杳冥。湖光迷翡翠，草色醉蜻蜓。",
            "鸟弄桐花日，鱼翻谷雨萍。从今留胜会，谁肯画兰亭。"
        ],
        "notes": [
            ""
        ],
        "volume": "卷五百六十九",
        "no#": 49
    },
    {
        "title": "龟",
        "author": "李群玉",
        "biography": "",
        "paragraphs": [
            "静养千年寿，重泉自隐居。不应随跛鳖，宁肯滞凡鱼。",
            "灵腹唯玄露，芳巢必翠蕖。扬花输蚌蛤，奔月恨蟾蜍。",
            "曳尾辞泥后，支床得水初。冠山期不小，铸印事宁虚。",
            "有志酬毛宝，无心畏豫且。他时清洛汭，会荐帝尧书。"
        ],
        "notes": [
            ""
        ],
        "volume": "卷五百六十九",
        "no#": 50
    },
    {
        "title": "长沙春望寄涔阳故人",
        "author": "李群玉",
        "biography": "",
        "paragraphs": [
            "清明别后雨晴时，极浦空颦一望眉。湖畔春山烟黯黯，",
            "风暖草长愁自醉，行吟无处寄相思。"
        ],
        "notes": [
            ""
        ],
        "volume": "卷五百六十九",
        "no#": 51
    },
    {
        "title": "金塘路中",
        "author": "李群玉",
        "biography": "",
        "paragraphs": [
            "山连楚越复吴秦，蓬梗何年是住身。黄叶黄花古城路，",
            "十口系心抛不得，每回回首即长颦。"
        ],
        "notes": [
            ""
        ],
        "volume": "卷五百六十九",
        "no#": 52
    },
    {
        "title": "自遣",
        "author": "李群玉",
        "biography": "",
        "paragraphs": [
            "翻覆升沉百岁中，前途一半已成空。浮生暂寄梦中梦，",
            "一壶浊酒暄和景，谁会陶然失马翁。"
        ],
        "notes": [
            ""
        ],
        "volume": "卷五百六十九",
        "no#": 53
    },
    {
        "title": "送于少监自广州还紫逻",
        "author": "李群玉",
        "biography": "",
        "paragraphs": [
            "鸣皋山水似麻源，谢监东还忆故园。海峤烟霞轻逸翰，",
            "明日中书见颜范，始应通籍入金门。"
        ],
        "notes": [
            ""
        ],
        "volume": "卷五百六十九",
        "no#": 54
    },
    {
        "title": "石门韦明府为致东阳潭石鲫鲙",
        "author": "李群玉",
        "biography": "",
        "paragraphs": [
            "锦鳞衔饵出清涟，暖日江亭动鲙筵。叠雪乱飞消箸底，",
            "隽味品流知第一，更劳霜橘助芳鲜。"
        ],
        "notes": [
            ""
        ],
        "volume": "卷五百六十九",
        "no#": 55
    },
    {
        "title": "规公业在净名得甚深义仆近获顾长康月宫真影对戴安道所画文殊走笔此篇以屈瞻礼",
        "author": "李群玉",
        "biography": "",
        "paragraphs": [
            "五浊之世尘冥冥，达观栖心于此经。但用须弥藏芥子，",
            "今日净开方丈室，一飞白足到茅亭。"
        ],
        "notes": [
            ""
        ],
        "volume": "卷五百六十九",
        "no#": 56
    },
    {
        "title": "玉真观",
        "author": "李群玉",
        "biography": "",
        "paragraphs": [
            "高情帝女慕乘鸾，绀发初簪玉叶冠。秋月无云生碧落，",
            "一自箫声飞去后，洞宫深掩碧瑶坛。"
        ],
        "notes": [
            ""
        ],
        "volume": "卷五百六十九",
        "no#": 57
    },
    {
        "title": "辱绵州于中丞书信",
        "author": "李群玉",
        "biography": "",
        "paragraphs": [
            "一缄垂露到云林，中有孙阳念骥心。万木自凋山不动，",
            "他日纵陪池上酌，已应难到暝猿吟。"
        ],
        "notes": [
            ""
        ],
        "volume": "卷五百六十九",
        "no#": 58
    },
    {
        "title": "送崔使君萧山祷雨甘泽遽降",
        "author": "李群玉",
        "biography": "",
        "paragraphs": [
            "谢公一拜敬亭祠，五马旋归下散丝。不假土龙呈夭矫，",
            "已向为霖报消息，颍川征诏是前期。"
        ],
        "notes": [
            ""
        ],
        "volume": "卷五百六十九",
        "no#": 59
    },
    {
        "title": "重经巴丘追感",
        "author": "李群玉",
        "biography": "",
        "paragraphs": [
            "昔年高接李膺欢，日泛仙舟醉碧澜。诗句乱随青草发，",
            "今日片帆城下去，秋风回首泪阑干。"
        ],
        "notes": [
            ""
        ],
        "volume": "卷五百六十九",
        "no#": 60
    },
    {
        "title": "湘阴江亭却寄友人",
        "author": "李群玉",
        "biography": "",
        "paragraphs": [
            "湘岸初晴淑景迟，风光正是客愁时。幽花暮落骚人浦，",
            "烟波自此扁舟去，小酌文园杳未期。"
        ],
        "notes": [
            ""
        ],
        "volume": "卷五百六十九",
        "no#": 61
    },
    {
        "title": "哭郴州王使君",
        "author": "李群玉",
        "biography": "",
        "paragraphs": [
            "银章朱绂照云骢，六换鱼书惠化崇。瑶树忽倾沧海里，",
            "曾是绮罗筵上客，一来长恸向春风。"
        ],
        "notes": [
            ""
        ],
        "volume": "卷五百六十九",
        "no#": 62
    },
    {
        "title": "九日巴丘杨公台上宴集",
        "author": "李群玉",
        "biography": "",
        "paragraphs": [
            "凄凄霜日上高台，水国秋深客思哀。万叠银山寒浪起，",
            "江汉路长身不定，菊花三笑旅萍开。"
        ],
        "notes": [
            ""
        ],
        "volume": "卷五百六十九",
        "no#": 63
    },
    {
        "title": "奉和张舍人送秦炼师归岑公山",
        "author": "李群玉",
        "biography": "",
        "paragraphs": [
            "仙翁归卧翠微岑，一夜西风月峡深。松径定知芳草合，",
            "兰浦苍苍春欲暮，落花流水怨离琴。"
        ],
        "notes": [
            ""
        ],
        "volume": "卷五百六十九",
        "no#": 64
    },
    {
        "title": "送陶少府赴选",
        "author": "李群玉",
        "biography": "",
        "paragraphs": [
            "陶君官兴本萧疏，长傍青山碧水居。久向三茅穷艺术，",
            "自是葛洪求药价，不关梅福恋簪裾。"
        ],
        "notes": [
            ""
        ],
        "volume": "卷五百六十九",
        "no#": 65
    },
    {
        "title": "寄张祜",
        "author": "李群玉",
        "biography": "",
        "paragraphs": [
            "越水吴山任兴行，五湖云月挂高情。不游都邑称平子，",
            "如君气力波澜地，留取阴何沈范名。"
        ],
        "notes": [
            ""
        ],
        "volume": "卷五百六十九",
        "no#": 66
    },
    {
        "title": "寄长沙许侍御",
        "author": "李群玉",
        "biography": "",
        "paragraphs": [
            "三年文会许追随，和遍南朝杂体诗。未把彩毫还郭璞，",
            "今日秋风满湘浦，只应搔首咏琼枝。"
        ],
        "notes": [
            ""
        ],
        "volume": "卷五百六十九",
        "no#": 67
    },
    {
        "title": "望月怀友",
        "author": "李群玉",
        "biography": "",
        "paragraphs": [
            "浮云卷尽看朣胧，直出沧溟上碧空。盈手水光寒不湿，",
            "川路正长难可越，美人千里思何穷。"
        ],
        "notes": [
            ""
        ],
        "volume": "卷五百六十九",
        "no#": 68
    },
    {
        "title": "和吴中丞悼笙妓",
        "author": "李群玉",
        "biography": "",
        "paragraphs": [
            "丽质仙姿烟逐风，凤凰声断吹台空。多情草色怨还绿，",
            "唯应去抱云和管，从此长归阿母宫。"
        ],
        "notes": [
            ""
        ],
        "volume": "卷五百六十九",
        "no#": 69
    },
    {
        "title": "薛侍御处乞靴",
        "author": "李群玉",
        "biography": "",
        "paragraphs": [
            "越客南来夸桂麖，良工用意巧缝成。看时共说茱萸皱，",
            "日于文苑陪高步，赢得芳尘接武名。"
        ],
        "notes": [
            ""
        ],
        "volume": "卷五百六十九",
        "no#": 70
    },
    {
        "title": "九子坡闻鹧鸪",
        "author": "李群玉",
        "biography": "",
        "paragraphs": [
            "落照苍茫秋草明，鹧鸪啼处远人行。正穿诘曲崎岖路，",
            "此时为尔肠千断，乞放今宵白发生。"
        ],
        "notes": [
            ""
        ],
        "volume": "卷五百六十九",
        "no#": 71
    },
    {
        "title": "凉公从叔春祭广利王庙",
        "author": "李群玉",
        "biography": "",
        "paragraphs": [
            "龙骧伐鼓下长川，直济云涛古庙前。海客敛威惊火旆，",
            "从此华夷封域静，潜熏玉烛奉尧年。"
        ],
        "notes": [
            ""
        ],
        "volume": "卷五百六十九",
        "no#": 72
    },
    {
        "title": "长沙紫极宫雨夜愁坐",
        "author": "李群玉",
        "biography": "",
        "paragraphs": [
            "独坐高斋寒拥衾，洞宫台殿窅沉沉。春灯含思静相伴，",
            "羁栖摧剪平生志，抱膝时为梁甫吟。"
        ],
        "notes": [
            ""
        ],
        "volume": "卷五百六十九",
        "no#": 73
    },
    {
        "title": "送人隐居",
        "author": "李群玉",
        "biography": "",
        "paragraphs": [
            "棋局茅亭幽涧滨，竹寒江静远无人。村梅尚敛风前笑，",
            "平生自有烟霞志，久欲抛身狎隐沦。"
        ],
        "notes": [
            ""
        ],
        "volume": "卷五百六十九",
        "no#": 74
    },
    {
        "title": "江楼闲望怀关中亲故",
        "author": "李群玉",
        "biography": "",
        "paragraphs": [
            "摇落江天欲尽秋，远鸿高送一行愁。音书寂绝秦云外，",
            "风凄日冷江湖晚，驻目寒空独倚楼。"
        ],
        "notes": [
            ""
        ],
        "volume": "卷五百六十九",
        "no#": 75
    },
    {
        "title": "请告南归留别同馆",
        "author": "李群玉",
        "biography": "",
        "paragraphs": [
            "一点灯前独坐身，西风初动帝城砧。不胜庾信乡关思，",
            "应怜一别瀛洲侣，万里单飞云外深。"
        ],
        "notes": [
            ""
        ],
        "volume": "卷五百六十九",
        "no#": 76
    },
    {
        "title": "仙明洲口号",
        "author": "李群玉",
        "biography": "",
        "paragraphs": [
            "长爱沙洲水竹居，暮江春树绿阴初。浪翻新月金波浅，",
            "二年此处寻佳句，景物常输楚客书。"
        ],
        "notes": [
            ""
        ],
        "volume": "卷五百六十九",
        "no#": 77
    },
    {
        "title": "送萧十二校书赴郢州婚姻",
        "author": "李群玉",
        "biography": "",
        "paragraphs": [
            "蓬莱才子即萧郎，彩服青书卜凤凰。玉佩定催红粉色，",
            "领取和鸣好风景，石城花月送归乡。"
        ],
        "notes": [
            ""
        ],
        "volume": "卷五百六十九",
        "no#": 78
    },
    {
        "title": "送隐者归罗浮",
        "author": "李群玉",
        "biography": "",
        "paragraphs": [
            "春山杳杳日迟迟，路入云峰白犬随。两卷素书留贳酒，",
            "自此尘寰音信断，山川风月永相思。"
        ],
        "notes": [
            ""
        ],
        "volume": "卷五百六十九",
        "no#": 79
    },
    {
        "title": "献王中丞时有除拜",
        "author": "李群玉",
        "biography": "",
        "paragraphs": [
            "登仙望绝李膺舟，从此青蝇点遂稠。半夜剑吹牛斗动，",
            "他日图勋画麟阁，定呈肝胆始应休。"
        ],
        "notes": [
            ""
        ],
        "volume": "卷五百六十九",
        "no#": 80
    },
    {
        "title": "哭小女痴儿",
        "author": "李群玉",
        "biography": "",
        "paragraphs": [
            "平生未省梦熊罴，稚女如花坠晓枝。条蔓纵横输葛藟，",
            "负尔五年恩爱泪，眼中惟有涸泉知。"
        ],
        "notes": [
            ""
        ],
        "volume": "卷五百六十九",
        "no#": 81
    },
    {
        "title": "醉后赠冯姬",
        "author": "李群玉",
        "biography": "",
        "paragraphs": [
            "黄昏歌舞促琼筵，银烛台西见小莲。二寸横波回慢水，",
            "愿托襄王云雨梦，阳台今夜降神仙。"
        ],
        "notes": [
            ""
        ],
        "volume": "卷五百六十九",
        "no#": 82
    },
    {
        "title": "广州陪凉公从叔越台宴集",
        "author": "李群玉",
        "biography": "",
        "paragraphs": [
            "一径松梢踏石梯，步穷身在白云西。日衔赤浪金车没，",
            "玉钩挂海笙歌合，珠履三千半似泥。"
        ],
        "notes": [
            ""
        ],
        "volume": "卷五百六十九",
        "no#": 83
    },
    {
        "title": "留别马使君",
        "author": "李群玉",
        "biography": "",
        "paragraphs": [
            "俱来海上叹烟波，君佩银鱼我触罗。蜀国才微甘放荡，",
            "唯有管弦知客意，分明吹出感恩多。"
        ],
        "notes": [
            ""
        ],
        "volume": "卷五百六十九",
        "no#": 84
    },
    {
        "title": "将欲南行陪崔八宴海榴亭",
        "author": "李群玉",
        "biography": "",
        "paragraphs": [
            "朝宴华堂暮未休，几人偏得谢公留。风传鼓角霜侵戟，",
            "谩夸书剑无归处，水远山长步步愁。"
        ],
        "notes": [
            ""
        ],
        "volume": "卷五百六十九",
        "no#": 85
    },
    {
        "title": "湖寺清明夜遣怀",
        "author": "李群玉",
        "biography": "",
        "paragraphs": [
            "柳暗花香愁不眠，独凭危槛思凄然。野云将雨渡微月，",
            "饧餐冷酒明年在，未定萍蓬何处边。"
        ],
        "notes": [
            ""
        ],
        "volume": "卷五百六十九",
        "no#": 86
    },
    {
        "title": "九日",
        "author": "李群玉",
        "biography": "",
        "paragraphs": [
            "年年羞见菊花开，十度悲秋上楚台。半岭残阳衔树落，",
            "丝管阑珊归客尽，黄昏独自咏诗回。"
        ],
        "notes": [
            ""
        ],
        "volume": "卷五百六十九",
        "no#": 87
    },
    {
        "title": "同郑相并歌姬小饮戏赠",
        "author": "李群玉",
        "biography": "",
        "paragraphs": [
            "裙拖六幅湘江水，鬓耸巫山一段云。风格只应天上有，",
            "不是相如怜赋客，争教容易见文君。"
        ],
        "notes": [
            ""
        ],
        "volume": "卷五百六十九",
        "no#": 88
    },
    {
        "title": "秣陵怀古",
        "author": "李群玉",
        "biography": "",
        "paragraphs": [
            "野花黄叶旧吴宫，六代豪华烛散风，龙虎势衰佳气歇，",
            "霸业鼎图人去尽，独来惆怅水云中。"
        ],
        "notes": [
            ""
        ],
        "volume": "卷五百六十九",
        "no#": 89
    },
    {
        "title": "黄陵庙",
        "author": "李群玉",
        "biography": "",
        "paragraphs": [
            "小姑洲北浦云边，二女容华自俨然。野庙向江春寂寂，",
            "犹似含颦望巡狩，九疑愁断隔湘川。"
        ],
        "notes": [
            ""
        ],
        "volume": "卷五百六十九",
        "no#": 90
    },
    {
        "title": "送唐侍御福建省兄",
        "author": "李群玉",
        "biography": "",
        "paragraphs": [
            "桂枝攀尽贾家才，霄汉春风棣萼开。世掌纶言传大笔，",
            "到日池塘春草绿，谢公应梦惠连来。"
        ],
        "notes": [
            ""
        ],
        "volume": "卷五百六十九",
        "no#": 91
    },
    {
        "title": "送秦炼师归岑公山",
        "author": "李群玉",
        "biography": "",
        "paragraphs": [
            "紫泥飞诏下金銮，列象分明世仰观。北省谏书藏旧草，",
            "偏是此生栖息者，满衣零泪一时干。"
        ],
        "notes": [
            ""
        ],
        "volume": "卷五百六十九",
        "no#": 92
    },
    {
        "title": "浔阳观水",
        "author": "李群玉",
        "biography": "",
        "paragraphs": [
            "朝宗汉水接阳台，唅呀填坑吼作雷。莫见九江平稳去，",
            "直至沧溟涵贮尽，深沉不动浸昭回。"
        ],
        "notes": [
            ""
        ],
        "volume": "卷五百六十九",
        "no#": 93
    },
    {
        "title": "谪仙吟赠赵道士",
        "author": "李群玉",
        "biography": "",
        "paragraphs": [
            "汗漫东游黄鹤雏，缙云仙子住清都。三元麟凤推高座，",
            "若为失意居蓬岛，鼇足尘飞桑树枯。"
        ],
        "notes": [
            ""
        ],
        "volume": "卷五百六十九",
        "no#": 94
    },
    {
        "title": "长沙陪裴大夫夜宴",
        "author": "李群玉",
        "biography": "",
        "paragraphs": [
            "东山夜宴酒成河，银烛荧煌照绮罗。四面雨声笼笑语，",
            "共向柏台窥雅量，澄陂万顷见天和。"
        ],
        "notes": [
            ""
        ],
        "volume": "卷五百六十九",
        "no#": 95
    },
    {
        "title": "宝剑",
        "author": "李群玉",
        "biography": "",
        "paragraphs": [
            "雷焕丰城掘剑池，年深事远迹依稀。泥沙难掩冲天气，",
            "自从星坼中台后，化作双龙去不归。"
        ],
        "notes": [
            ""
        ],
        "volume": "卷五百六十九",
        "no#": 96
    },
    {
        "title": "人日梅花病中作",
        "author": "李群玉",
        "biography": "",
        "paragraphs": [
            "去年今日湘南寺，独把寒梅愁断肠。今年此日江边宅，",
            "玉鳞寂寂飞斜月，素艳亭亭对夕阳。已被儿童苦攀折，"
        ],
        "notes": [
            ""
        ],
        "volume": "卷五百六十九",
        "no#": 97
    }
]