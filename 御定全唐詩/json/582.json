[
    {
        "title": "寄山中人",
        "author": "温庭筠",
        "biography": "",
        "paragraphs": [
            "月中一双鹤，石上千尺松。素琴入爽籁，山酒和春容。",
            "幽瀑有时断，片云无所从。何事苏门生，携手东南峰。"
        ],
        "notes": [
            ""
        ],
        "volume": "卷五百八十二",
        "no#": 1
    },
    {
        "title": "送淮阴孙令之官",
        "author": "温庭筠",
        "biography": "",
        "paragraphs": [
            "隋堤杨柳烟，孤棹正悠然。萧寺通淮戍，芜城枕楚壖。",
            "鱼盐桥上市，灯火雨中船。故老青葭岸，先知i7子贤。"
        ],
        "notes": [
            ""
        ],
        "volume": "卷五百八十二",
        "no#": 2
    },
    {
        "title": "宿辉公精舍",
        "author": "温庭筠",
        "biography": "",
        "paragraphs": [
            "禅房无外物，清话此宵同。林彩水烟里，涧声山月中。",
            "橡霜诸壑霁，杉火一炉空。拥褐寒更彻，心知觉路通。"
        ],
        "notes": [
            ""
        ],
        "volume": "卷五百八十二",
        "no#": 3
    },
    {
        "title": "旅泊新津却寄一二知己",
        "author": "温庭筠",
        "biography": "",
        "paragraphs": [
            "维舟息行役，霁景近江村。并起别离恨，似闻歌吹喧。",
            "高林月初上，远水雾犹昏。王粲平生感，登临几断魂。"
        ],
        "notes": [
            ""
        ],
        "volume": "卷五百八十二",
        "no#": 4
    },
    {
        "title": "赠僧云栖",
        "author": "温庭筠",
        "biography": "",
        "paragraphs": [
            "麈尾与筇杖，几年离石坛。梵余林雪厚，棋罢岳钟残。",
            "开卷喜先悟，漱瓶知早寒。衡阳寺前雁，今日到长安。"
        ],
        "notes": [
            ""
        ],
        "volume": "卷五百八十二",
        "no#": 5
    },
    {
        "title": "雪夜与友生同宿晓寄近邻",
        "author": "温庭筠",
        "biography": "",
        "paragraphs": [
            "闭门群动息，积雪透疏林。有客寒方觉，无声晓已深。",
            "正繁闻近雁，并落起栖禽。寂寞寒塘路，怜君独阻寻。"
        ],
        "notes": [
            ""
        ],
        "volume": "卷五百八十二",
        "no#": 6
    },
    {
        "title": "题造微禅师院",
        "author": "温庭筠",
        "biography": "",
        "paragraphs": [
            "夜香闻偈后，岑寂掩双扉。照竹灯和雪，看松月到衣。",
            "草堂疏磬断，江寺故人稀。唯忆湘南雨，春风独鸟归。"
        ],
        "notes": [
            ""
        ],
        "volume": "卷五百八十二",
        "no#": 7
    },
    {
        "title": "正见寺晓别生公",
        "author": "温庭筠",
        "biography": "",
        "paragraphs": [
            "清晓盥秋水，高窗留夕阴。初阳到古寺，宿鸟起寒林。",
            "香火有良愿，宦名非素心。灵山缘未绝，他日重来寻。"
        ],
        "notes": [
            ""
        ],
        "volume": "卷五百八十二",
        "no#": 8
    },
    {
        "title": "旅次盱眙县",
        "author": "温庭筠",
        "biography": "",
        "paragraphs": [
            "离离麦擢芒，楚客意偏伤。波上旅愁起，天边归路长。",
            "孤桡投楚驿，残月在淮樯。外杜三千里，谁人数雁行。"
        ],
        "notes": [
            ""
        ],
        "volume": "卷五百八十二",
        "no#": 9
    },
    {
        "title": "鄠郊别墅寄所知",
        "author": "温庭筠",
        "biography": "",
        "paragraphs": [
            "持颐望平绿，万景集所思。南塘遇新雨，百草生容姿。",
            "幽鸟不相识，美人如何期。徒然委摇荡，惆怅春风时。"
        ],
        "notes": [
            ""
        ],
        "volume": "卷五百八十二",
        "no#": 10
    },
    {
        "title": "京兆公池上作",
        "author": "温庭筠",
        "biography": "",
        "paragraphs": [
            "稻香山色叠，平野接荒陂。莲折舟行远，萍多钓下迟。",
            "坏堤泉落处，凉簟雨来时。京口兵堪用，何因入梦思。"
        ],
        "notes": [
            ""
        ],
        "volume": "卷五百八十二",
        "no#": 11
    },
    {
        "title": "卢氏池上遇雨赠同游者",
        "author": "温庭筠",
        "biography": "",
        "paragraphs": [
            "簟翻凉气集，溪上润残棋。萍皱风来后，荷喧雨到时。",
            "寂寥闲望久，飘洒独归迟。无限松江恨，烦君解钓丝。"
        ],
        "notes": [
            ""
        ],
        "volume": "卷五百八十二",
        "no#": 12
    },
    {
        "title": "题薛昌之所居",
        "author": "温庭筠",
        "biography": "",
        "paragraphs": [
            "所得乃清旷，寂寥常掩关。独来春尚在，相得暮方还。",
            "花白风露晚，柳青街陌闲。翠微应有雪，窗外见南山。"
        ],
        "notes": [
            ""
        ],
        "volume": "卷五百八十二",
        "no#": 13
    },
    {
        "title": "东归有怀",
        "author": "温庭筠",
        "biography": "",
        "paragraphs": [
            "晴川通野陂，此地昔伤离。一去迹常在，独来心自知。",
            "鹭眠茭叶折，鱼静蓼花垂。无限高秋泪，扁舟极路岐。"
        ],
        "notes": [
            ""
        ],
        "volume": "卷五百八十二",
        "no#": 14
    },
    {
        "title": "休浣日西掖谒所知",
        "author": "温庭筠",
        "biography": "",
        "paragraphs": [
            "赤墀高阁自从容，玉女窗扉报曙钟。日丽九门青锁闼，",
            "荀令凤池春婉娩，好将余润变鱼龙。"
        ],
        "notes": [
            ""
        ],
        "volume": "卷五百八十二",
        "no#": 15
    },
    {
        "title": "博山",
        "author": "温庭筠",
        "biography": "",
        "paragraphs": [
            "博山香重欲成云，锦段机丝妒鄂君。粉蝶团飞花转影，",
            "见说杨朱无限泪，岂能空为路岐分。"
        ],
        "notes": [
            ""
        ],
        "volume": "卷五百八十二",
        "no#": 16
    },
    {
        "title": "送卢处士游吴越",
        "author": "温庭筠",
        "biography": "",
        "paragraphs": [
            "羡君东去见残梅，唯有王孙独未回。吴苑夕阳明古堞，",
            "试逐渔舟看雪浪，几多江燕荇花开。"
        ],
        "notes": [
            ""
        ],
        "volume": "卷五百八十二",
        "no#": 17
    },
    {
        "title": "过新丰",
        "author": "温庭筠",
        "biography": "",
        "paragraphs": [
            "一剑乘时帝业成，沛中乡里到咸京。寰区已作皇居贵，",
            "至今留得离家恨，鸡犬相闻落照明。"
        ],
        "notes": [
            ""
        ],
        "volume": "卷五百八十二",
        "no#": 18
    },
    {
        "title": "过潼关",
        "author": "温庭筠",
        "biography": "",
        "paragraphs": [
            "地形盘屈带河流，景气澄明是胜游。十里晓鸡关树暗，",
            "麈尾角巾应旷望，更嗟芳霭隔秦楼。"
        ],
        "notes": [
            ""
        ],
        "volume": "卷五百八十二",
        "no#": 19
    },
    {
        "title": "题西平王旧赐屏风",
        "author": "温庭筠",
        "biography": "",
        "paragraphs": [
            "曾向金扉玉砌来，百花鲜湿隔尘埃。披香殿下樱桃熟，",
            "世间刚有东流水，一送恩波更不回。"
        ],
        "notes": [
            ""
        ],
        "volume": "卷五百八十二",
        "no#": 20
    },
    {
        "title": "河中陪帅游亭",
        "author": "温庭筠",
        "biography": "",
        "paragraphs": [
            "倚阑愁立独徘徊，欲赋惭非宋玉才。满座山光摇剑戟，",
            "添得五湖多少恨，柳花飘荡似寒梅。"
        ],
        "notes": [
            ""
        ],
        "volume": "卷五百八十二",
        "no#": 21
    },
    {
        "title": "和赵嘏题岳寺",
        "author": "温庭筠",
        "biography": "",
        "paragraphs": [
            "疏钟细响乱鸣泉，客省高临似水天。岚翠暗来空觉润，",
            "张邴宦情何太薄，远公窗外有池莲。"
        ],
        "notes": [
            ""
        ],
        "volume": "卷五百八十二",
        "no#": 22
    },
    {
        "title": "苏武庙",
        "author": "温庭筠",
        "biography": "",
        "paragraphs": [
            "苏武魂销汉使前，古祠高树两茫然。云边雁断胡天月，",
            "茂陵不见封侯印，空向秋波哭逝川。"
        ],
        "notes": [
            ""
        ],
        "volume": "卷五百八十二",
        "no#": 23
    },
    {
        "title": "送客偶作",
        "author": "温庭筠",
        "biography": "",
        "paragraphs": [
            "石路荒凉接野蒿，西风吹马利如刀。小桥连驿杨柳晚，",
            "故山有梦不归去，官树陌尘何太劳。"
        ],
        "notes": [
            ""
        ],
        "volume": "卷五百八十二",
        "no#": 24
    },
    {
        "title": "寒食前有怀",
        "author": "温庭筠",
        "biography": "",
        "paragraphs": [
            "万物鲜华雨乍晴，春寒寂历近清明。残芳荏苒双飞蝶，",
            "悠然更起严滩恨，一宿东风蕙草生。"
        ],
        "notes": [
            ""
        ],
        "volume": "卷五百八十二",
        "no#": 25
    },
    {
        "title": "宿云际寺",
        "author": "温庭筠",
        "biography": "",
        "paragraphs": [
            "白盖微云一径深，东峰弟子远相寻。苍苔路熟僧归寺，",
            "自从紫桂岩前别，不见南能直至今。"
        ],
        "notes": [
            ""
        ],
        "volume": "卷五百八十二",
        "no#": 26
    },
    {
        "title": "寄岳州李外郎远",
        "author": "温庭筠",
        "biography": "",
        "paragraphs": [
            "含苹不语坐持颐，天远楼高宋玉悲。湖上残棋人散后，",
            "独有袁宏正憔悴，一樽惆怅落花时。"
        ],
        "notes": [
            ""
        ],
        "volume": "卷五百八十二",
        "no#": 27
    },
    {
        "title": "游南塘寄知者",
        "author": "温庭筠",
        "biography": "",
        "paragraphs": [
            "白鸟梳翎立岸莎，藻花菱刺泛微波。烟光似带侵垂柳，",
            "镏公不信归心切，听取江楼一曲歌。"
        ],
        "notes": [
            ""
        ],
        "volume": "卷五百八十二",
        "no#": 28
    },
    {
        "title": "寄卢生",
        "author": "温庭筠",
        "biography": "",
        "paragraphs": [
            "遗业荒凉近故都，门前堤路枕平湖。绿杨阴里千家月，",
            "他年犹拟金貂换，寄语黄公旧酒垆。"
        ],
        "notes": [
            ""
        ],
        "volume": "卷五百八十二",
        "no#": 29
    },
    {
        "title": "春日访李十四处士",
        "author": "温庭筠",
        "biography": "",
        "paragraphs": [
            "花深桥转水潺潺，甪里先生自闭关。看竹已知行处好，",
            "一局残棋千点雨，绿萍池上暮方还。"
        ],
        "notes": [
            ""
        ],
        "volume": "卷五百八十二",
        "no#": 30
    },
    {
        "title": "宿松门寺",
        "author": "温庭筠",
        "biography": "",
        "paragraphs": [
            "白石青崖世界分，卷帘孤坐对氛氲。林间禅室春深雪，",
            "西山旧是经行地，愿漱寒瓶逐领军。"
        ],
        "notes": [
            ""
        ],
        "volume": "卷五百八十二",
        "no#": 31
    },
    {
        "title": "咏寒宵",
        "author": "温庭筠",
        "biography": "",
        "paragraphs": [
            "寒宵何耿耿，良宴有余姿。宝靺徘徊处，熏炉怅望时。",
            "曲琼垂翡翠，斜月到罘罳。委坠金釭烬，阑珊玉局棋。",
            "话穷犹注睇，歌罢尚持颐。晻暖遥相属，氛氲积所思。",
            "秦蛾卷衣晚，胡雁度云迟。上郡归来梦，那知锦字诗。"
        ],
        "notes": [
            ""
        ],
        "volume": "卷五百八十二",
        "no#": 32
    },
    {
        "title": "寄渚宫遗民弘里生",
        "author": "温庭筠",
        "biography": "",
        "paragraphs": [
            "柳弱湖堤曲，篱疏水巷深。酒阑初促席，歌罢欲分襟。",
            "波月欺华烛，汀云润故琴。镜清花并蒂，床冷簟连心。",
            "荷叠平桥暗，萍稀败舫沉。城头五通鼓，窗外万家砧。",
            "异县鱼投浪，当年鸟共林。八行香未灭，千里梦难寻。",
            "未肯睽良愿，空期嗣好音。他时因咏作，犹得比南金。"
        ],
        "notes": [
            ""
        ],
        "volume": "卷五百八十二",
        "no#": 33
    },
    {
        "title": "春尽与友人入裴氏林探渔竿",
        "author": "温庭筠",
        "biography": "",
        "paragraphs": [
            "一径互纡直，茅棘亦已繁。晴阳入荒竹，暧暧和春园。",
            "倚杖息惭倦，徘徊恋微暄。历寻婵娟节，剪破苍筤根。",
            "地闭修茎孤，林振余箨翻。适心在所好，非必寻湘沅。"
        ],
        "notes": [
            ""
        ],
        "volume": "卷五百八十二",
        "no#": 34
    },
    {
        "title": "春日",
        "author": "温庭筠",
        "biography": "",
        "paragraphs": [
            "问君何所思，迢递艳阳时。门静人归晚，墙高蝶过迟。",
            "一双青琐燕，千万绿杨丝。屏上吴山远，楼中朔管悲。",
            "宝书无寄处，香毂有来期。草色将林彩，相添入黛眉。"
        ],
        "notes": [
            ""
        ],
        "volume": "卷五百八十二",
        "no#": 35
    },
    {
        "title": "洛阳",
        "author": "温庭筠",
        "biography": "",
        "paragraphs": [
            "巩树先春雪满枝，上阳宫柳啭黄鹂。",
            "桓谭未便忘西笑，岂为长安有凤池。"
        ],
        "notes": [
            ""
        ],
        "volume": "卷五百八十二",
        "no#": 36
    },
    {
        "title": "题贺知章故居叠韵作",
        "author": "温庭筠",
        "biography": "",
        "paragraphs": [
            "废砌翳薜荔，枯湖无菰蒲。老媪饱槁草，愚儒输逋租。"
        ],
        "notes": [
            ""
        ],
        "volume": "卷五百八十二",
        "no#": 37
    },
    {
        "title": "雨中与李先生期垂钓先后相失，因作叠韵",
        "author": "温庭筠",
        "biography": "",
        "paragraphs": [
            "隔石觅屐迹，西溪迷鸡啼。小鸟扰晓沼，犁泥齐低畦。"
        ],
        "notes": [
            ""
        ],
        "volume": "卷五百八十二",
        "no#": 38
    }
]