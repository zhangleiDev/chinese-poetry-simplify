[
    {
        "title": "巫山高",
        "author": "张循之",
        "biography": "",
        "paragraphs": [
            "巫山高不极，合遝状奇新。暗谷疑风雨，阴崖若鬼神。",
            "月明三峡晓，潮满九江春。为问阳台客，应知入梦人。"
        ],
        "notes": [
            ""
        ],
        "volume": "卷九十九",
        "no#": 1
    },
    {
        "title": "送泉州李使君之任",
        "author": "张循之",
        "biography": "",
        "paragraphs": [
            "傍海皆荒服，分符重汉臣。云山百越路，市井十洲人。",
            "执玉来朝远，还珠入贡频。连年不见雪，到处即行春。"
        ],
        "notes": [
            ""
        ],
        "volume": "卷九十九",
        "no#": 2
    },
    {
        "title": "长门怨",
        "author": "张循之",
        "biography": "",
        "paragraphs": [
            "长门落景尽，洞房秋月明。玉阶草露积，金屋网尘生。",
            "妾妒今应改，君恩惜未平。寄语临邛客，何时作赋成。"
        ],
        "notes": [
            ""
        ],
        "volume": "卷九十九",
        "no#": 3
    },
    {
        "title": "巫山",
        "author": "张循之",
        "biography": "",
        "paragraphs": [
            "流景一何速，年华不可追。解佩安所赠，怨咽空自悲。"
        ],
        "notes": [
            ""
        ],
        "volume": "卷九十九",
        "no#": 4
    },
    {
        "title": "送王汶宰江阴",
        "author": "张循之",
        "biography": "",
        "paragraphs": [
            "郡北乘流去，花间竟日行。海鱼朝满市，江鸟夜喧城。",
            "让酒非关病，援琴不在声。应缘五斗米，数日滞渊明。"
        ],
        "notes": [
            ""
        ],
        "volume": "卷九十九",
        "no#": 5
    },
    {
        "title": "婺州留别邓使君",
        "author": "张循之",
        "biography": "",
        "paragraphs": [
            "西掖驰名久，东阳出守时。江山婺女分，风月隐侯诗。",
            "别恨双溪急，留欢五马迟。回舟映沙屿，未远剩相思。"
        ],
        "notes": [
            ""
        ],
        "volume": "卷九十九",
        "no#": 6
    },
    {
        "title": "祭汾阴乐章：太和",
        "author": "王晙",
        "biography": "",
        "paragraphs": [
            "于穆圣皇，六叶重光。太原刻颂，后土疏场。",
            "宝鼎呈符，歊云孕祥。礼乐备矣，降福穰穰。"
        ],
        "notes": [
            ""
        ],
        "volume": "卷九十九",
        "no#": 7
    },
    {
        "title": "大堤曲",
        "author": "张柬之",
        "biography": "",
        "paragraphs": [
            "南国多佳人，莫若大堤女。玉床翠羽帐，宝袜莲花距。",
            "魂处自目成，色授开心许。迢迢不可见，日暮空愁予。"
        ],
        "notes": [
            ""
        ],
        "volume": "卷九十九",
        "no#": 8
    },
    {
        "title": "东飞伯劳歌",
        "author": "张柬之",
        "biography": "",
        "paragraphs": [
            "青田白鹤丹山凤，婺女姮娥两相送。谁家绝世绮帐前，",
            "绝世三五爱红妆，冶袖长裙兰麝香。春去花枝俄易改，"
        ],
        "notes": [
            ""
        ],
        "volume": "卷九十九",
        "no#": 9
    },
    {
        "title": "出塞",
        "author": "张柬之",
        "biography": "",
        "paragraphs": [
            "侠客重恩光，骢马饰金装。瞥闻传羽檄，驰突救边荒。",
            "歙野山川动，嚣天旌旆扬。吴钩明似月，楚剑利如霜。",
            "电断冲胡塞，风飞出洛阳。转战磨笄俗，横行戴斗乡。",
            "手擒郅支长，面缚谷蠡王。将军占太白，小妇怨流黄。",
            "騕褭青丝骑，娉婷红粉妆。三春莺度曲，八月雁成行。",
            "谁堪坐愁思，罗袖拂空床。"
        ],
        "notes": [
            ""
        ],
        "volume": "卷九十九",
        "no#": 10
    },
    {
        "title": "与国贤良夜歌二首",
        "author": "张柬之",
        "biography": "",
        "paragraphs": [
            "柳台临新堰，楼堞相重复。窈窕凤凰姝，倾城复倾国。",
            "杏间花照灼，楼上月裴回。带娇移玉柱，含笑捧金杯。"
        ],
        "notes": [
            ""
        ],
        "volume": "卷九十九",
        "no#": 11
    },
    {
        "title": "咏屏风",
        "author": "袁恕己",
        "biography": "",
        "paragraphs": [
            "绮阁云霞满，芳林草树新。鸟惊疑欲曙，花笑不关春。",
            "山对弹琴客，溪留垂钓人。请看车马客，行处有风尘。"
        ],
        "notes": [
            ""
        ],
        "volume": "卷九十九",
        "no#": 12
    },
    {
        "title": "书怀",
        "author": "刘幽求",
        "biography": "",
        "paragraphs": [
            "心为明时尽，君门尚不容。田园迷径路，归去欲何从。"
        ],
        "notes": [
            ""
        ],
        "volume": "卷九十九",
        "no#": 13
    },
    {
        "title": "流所赠张锡",
        "author": "章玄同",
        "biography": "",
        "paragraphs": [
            "黄叶因风下，甘从洛浦隈。白云何所为，还出帝乡来。"
        ],
        "notes": [
            ""
        ],
        "volume": "卷九十九",
        "no#": 14
    },
    {
        "title": "临高台",
        "author": "王易从",
        "biography": "",
        "paragraphs": [
            "汉主事祁连，良人在高阙。空台寂已暮，愁坐变容发。",
            "泛艳春幌风，裴回秋户月。可怜军书断，空使流芳歇。"
        ],
        "notes": [
            ""
        ],
        "volume": "卷九十九",
        "no#": 15
    },
    {
        "title": "初出京邑有怀旧林",
        "author": "卢僎",
        "biography": "",
        "paragraphs": [
            "赋生期独得，素业守微班。外忝文学知，鸿渐鹓鹭间。",
            "内倾水木趣，筑室依近山。晨趋天日晏，夕卧江海闲。",
            "松风生坐隅，仙禽舞亭湾。曙云林下客，霁月池上颜。",
            "虽曰坐郊园，静默非人寰。时步苍龙阙，宁异白云关。",
            "语济岂时顾，默善忘世攀。世网余何触，天涯谪南蛮。",
            "回首思洛阳，喟然悲贞艰。旧林日夜远，孤云何时还。"
        ],
        "notes": [
            ""
        ],
        "volume": "卷九十九",
        "no#": 16
    },
    {
        "title": "稍秋晓坐阁，遇舟东下扬州，即事寄上族父江阳令",
        "author": "卢僎",
        "biography": "",
        "paragraphs": [
            "虎啸山城晚，猿鸣江树秋。红林架落照，青峡送归流。",
            "归流赴淮海，征帆下扬州。族父江阳令，盛业继前修。",
            "文掩崔亭伯，德齐陈太丘。时哉惜未与，千载且为俦。",
            "忆昔山阳会，长怀东上游。称觞阮林下，赋雪谢庭幽。",
            "道浓礼自略，气舒文转遒。高情薄云汉，酣态坐芳洲。",
            "接席复连轸，出入陪华辀。独善与兼济，语默奉良筹。",
            "岁月欢无已，风雨暗飕飕。掌宪时持节，为邦邈海头。",
            "子人惠虽树，苍生望且留。微躬趋直道，神甸忝清猷。",
            "仙台适西步，蛮徼忽南浮。宇内皆安乐，天涯独远投。",
            "忠信徒坚仗，神明岂默酬。观生海漫漫，稽命天悠悠。",
            "云昏巴子峡，月远吴王楼。怀昔明不寐，悲令岁属周。",
            "喟无排云翮，暂得抒离忧。空洒沾红泪，万里逐行舟。"
        ],
        "notes": [
            ""
        ],
        "volume": "卷九十九",
        "no#": 17
    },
    {
        "title": "让帝挽歌词二首",
        "author": "卢僎",
        "biography": "",
        "paragraphs": [
            "泰伯玄风远，延州德让行。阖棺追大节，树羽册鸿名。",
            "地户迎天仗，皇阶失帝兄。还闻汉明主，遗剑泣东平。",
            "朝天驰马绝，册帝□宫祖。恍惚陵庙新，萧条池馆古。",
            "万化一朝空，哀乐此路同。西园有明月，修竹韵悲风。"
        ],
        "notes": [
            ""
        ],
        "volume": "卷九十九",
        "no#": 18
    },
    {
        "title": "十月梅花书赠",
        "author": "卢僎",
        "biography": "",
        "paragraphs": [
            "君不见巴乡气候与华别，年年十月梅花发。",
            "上苑今应雪作花，宁知此地花为雪。自从迁播落黔巴，",
            "花情纵似河阳好，客心倍伤边候早。春候飒惊楼上梅，",
            "一向花前看白发，几回梦里忆红颜。红颜白发云泥改，",
            "空心吊影向谁陈，云台仙阁旧游人。傥知巴树连冬发，"
        ],
        "notes": [
            ""
        ],
        "volume": "卷九十九",
        "no#": 19
    },
    {
        "title": "岁晚还京台望城阙成口号先赠交亲",
        "author": "卢僎",
        "biography": "",
        "paragraphs": [
            "紫陌开行树，朱城出晚霞。犹怜惯去国，疑是梦还家。",
            "风弱知催柳，林青觉待花。交亲望归骑，几处拥年华。"
        ],
        "notes": [
            ""
        ],
        "volume": "卷九十九",
        "no#": 20
    },
    {
        "title": "送苏八给事出牧徐州用芳韵",
        "author": "卢僎",
        "biography": "",
        "paragraphs": [
            "金鼎属元方，琐闱连季常。畏盈聊出守，分命乃维良。",
            "晓骑辞朝远，春帆向楚常。贤哉谦自牧，天下咏余芳。"
        ],
        "notes": [
            ""
        ],
        "volume": "卷九十九",
        "no#": 21
    },
    {
        "title": "上幸皇太子新院应制",
        "author": "卢僎",
        "biography": "",
        "paragraphs": [
            "佳气晓葱葱，干行入震宫。前星迎北极，少海被南风。",
            "视膳铜楼下，吹笙玉座中。训深家以正，义举俗为公。",
            "父子成钊合，君臣禹启同。仰天歌圣道，犹愧乏雕虫。"
        ],
        "notes": [
            ""
        ],
        "volume": "卷九十九",
        "no#": 22
    },
    {
        "title": "奉和李令扈从温泉宫赐游骊山韦侍郎别业",
        "author": "卢僎",
        "biography": "",
        "paragraphs": [
            "风后轩皇佐，云峰谢客居。承恩来翠岭，缔赏出丹除。",
            "飞盖松溪寂，清笳玉洞虚。窥岩详雾豹，过水略泉鱼。",
            "乡入无何有，时还上古初。伊皋羞过狭，魏丙服粗疏。",
            "白雪缘情降，青霞落卷舒。多惭郎署在，辄继国风余。"
        ],
        "notes": [
            ""
        ],
        "volume": "卷九十九",
        "no#": 23
    },
    {
        "title": "季冬送户部郎中使黔府选补",
        "author": "卢僎",
        "biography": "",
        "paragraphs": [
            "握镜均荒服，分衡得大同。征贤一台上，补吏五溪中。",
            "雨露将天泽，文章播国风。汉庭暌直谅，楚峡望清通。",
            "马逐霜鸿渐，帆沿晓月空。还期凤池拜，照耀列星宫。"
        ],
        "notes": [
            ""
        ],
        "volume": "卷九十九",
        "no#": 24
    },
    {
        "title": "途中口号",
        "author": "卢僎",
        "biography": "",
        "paragraphs": [
            "抱玉三朝楚，怀书十上秦。年年洛阳陌，花鸟弄归人。"
        ],
        "notes": [
            ""
        ],
        "volume": "卷九十九",
        "no#": 25
    },
    {
        "title": "南望楼",
        "author": "卢僎",
        "biography": "",
        "paragraphs": [
            "去国三巴远，登楼万里春。伤心江上客，不是故乡人。"
        ],
        "notes": [
            ""
        ],
        "volume": "卷九十九",
        "no#": 26
    },
    {
        "title": "临川送别",
        "author": "卢僎",
        "biography": "",
        "paragraphs": [
            "秋郊日半隐，野树烟初映。风水正萧条，那甚动离咏。"
        ],
        "notes": [
            ""
        ],
        "volume": "卷九十九",
        "no#": 27
    },
    {
        "title": "题殿前桂叶",
        "author": "卢僎",
        "biography": "",
        "paragraphs": [
            "桂树生南海，芳香隔楚山。今朝天上见，疑是月中攀。"
        ],
        "notes": [
            ""
        ],
        "volume": "卷九十九",
        "no#": 28
    },
    {
        "title": "奉和受图温洛应制",
        "author": "牛凤及",
        "biography": "",
        "paragraphs": [
            "八神扶玉辇，六羽警瑶溪。戒道伊川北，通津涧水西。",
            "御图开洛匮，刻石与天齐。瑞日波中上，仙禽雾里低。",
            "微臣矫羽翮，抃舞接鸾鹥。"
        ],
        "notes": [
            ""
        ],
        "volume": "卷九十九",
        "no#": 29
    }
]