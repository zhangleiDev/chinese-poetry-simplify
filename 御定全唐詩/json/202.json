[
    {
        "title": "武阳送别",
        "author": "沈宇",
        "biography": "",
        "paragraphs": [
            "菊黄芦白雁初飞，羌笛胡笳泪满衣。",
            "送君肠断秋江水，一去东流何日归。"
        ],
        "notes": [
            ""
        ],
        "volume": "卷二百零二",
        "no#": 1
    },
    {
        "title": "捣衣",
        "author": "沈宇",
        "biography": "",
        "paragraphs": [
            "日暮远天青，霜风入后庭。洞房寒未掩，砧杵夜泠泠。"
        ],
        "notes": [
            ""
        ],
        "volume": "卷二百零二",
        "no#": 2
    },
    {
        "title": "代闺人",
        "author": "沈宇",
        "biography": "",
        "paragraphs": [
            "杨柳青青鸟乱吟，春风香霭洞房深。",
            "百花帘下朝窥镜，明月窗前夜理琴。"
        ],
        "notes": [
            ""
        ],
        "volume": "卷二百零二",
        "no#": 3
    },
    {
        "title": "江南遇雨",
        "author": "张鼎",
        "biography": "",
        "paragraphs": [
            "江天寒意少，冬月雨仍飞。出户愁为听，从风洒客衣。",
            "旅魂惊处断，乡信意中微。几日应晴去，孤舟且欲归。"
        ],
        "notes": [
            ""
        ],
        "volume": "卷二百零二",
        "no#": 4
    },
    {
        "title": "邺城引",
        "author": "张鼎",
        "biography": "",
        "paragraphs": [
            "君不见汉家失统三灵变，魏武争雄六龙战。",
            "荡海吞江制中国，回天运斗应南面。隐隐都城紫陌开，",
            "文章犹入管弦新，帷座空销狐兔尘。可惜望陵歌舞处，"
        ],
        "notes": [
            ""
        ],
        "volume": "卷二百零二",
        "no#": 5
    },
    {
        "title": "僧舍小池",
        "author": "张鼎",
        "biography": "",
        "paragraphs": [
            "引出白云根，潺潺涨藓痕。冷光摇砌锡，疏影露枝猿。",
            "净带凋霜叶，香通洗药源。贝多文字古，宜向此中翻。"
        ],
        "notes": [
            ""
        ],
        "volume": "卷二百零二",
        "no#": 6
    },
    {
        "title": "拟古",
        "author": "薛奇童",
        "biography": "",
        "paragraphs": [
            "沙尘朝蔽日，失道还相遇。寒影波上云，秋声月前树。",
            "川气生晓夕，野阴乍烟雾。沉沉滮池水，人马不敢渡。",
            "吮痈世所薄，挟纩恩难顾。不见古时人，中宵泪横注。"
        ],
        "notes": [
            ""
        ],
        "volume": "卷二百零二",
        "no#": 7
    },
    {
        "title": "和李起居秋夜之作",
        "author": "薛奇童",
        "biography": "",
        "paragraphs": [
            "过庭闻礼日，趋侍记言回。独卧玉窗前，卷帘残雨来。",
            "高秋南斗转，凉夜北堂开。水影入朱户，萤光生绿苔。",
            "简成良史笔，年是洛阳才。莫重白云意，时人许上台。"
        ],
        "notes": [
            ""
        ],
        "volume": "卷二百零二",
        "no#": 8
    },
    {
        "title": "吴声子夜歌",
        "author": "薛奇童",
        "biography": "",
        "paragraphs": [
            "净扫黄金阶，飞霜皓如雪。下帘弹箜篌，不忍见秋月。"
        ],
        "notes": [
            ""
        ],
        "volume": "卷二百零二",
        "no#": 9
    },
    {
        "title": "塞下曲",
        "author": "薛奇童",
        "biography": "",
        "paragraphs": [
            "骄虏初南下，烟尘暗国中。独召李将军，夜开甘泉宫。",
            "一身许明主，万里总元戎。霜甲卧不暖，夜半闻边风。",
            "胡天早飞雪，荒徼多转蓬。寒云覆水重，秋气连海空。",
            "金鞍谁家子，上马鸣角弓。自是幽并客，非论爱立功。"
        ],
        "notes": [
            ""
        ],
        "volume": "卷二百零二",
        "no#": 10
    },
    {
        "title": "云中行",
        "author": "薛奇童",
        "biography": "",
        "paragraphs": [
            "云中小儿吹金管，向晚因风一川满。塞北云高心已悲，",
            "千门晓映山川色，双阙遥连日月光。举杯称寿永相保，",
            "寂寞金舆去不归，陵上黄尘满路飞。河边不语伤流水，"
        ],
        "notes": [
            ""
        ],
        "volume": "卷二百零二",
        "no#": 11
    },
    {
        "title": "楚宫词二首",
        "author": "薛奇童",
        "biography": "",
        "paragraphs": [
            "禁苑春风起，流莺绕合欢。玉窗通日气，珠箔卷轻寒。",
            "杨叶垂阴砌，梨花入井阑。君王好长袖，新作舞衣宽。",
            "日晚梧桐落，微寒入禁垣。月悬三雀观，霜度万秋门。",
            "艳舞矜新宠，愁容泣旧恩。不堪深殿里，帘外欲黄昏。"
        ],
        "notes": [
            ""
        ],
        "volume": "卷二百零二",
        "no#": 12
    },
    {
        "title": "长孙十一东山春夜见赠",
        "author": "杨谏",
        "biography": "",
        "paragraphs": [
            "故人谢城阙，挥手碧云期。溪月照隐处，松风生兴时。",
            "旧林日云暮，芳草岁空滋。甘与子成梦，请君同所思。"
        ],
        "notes": [
            ""
        ],
        "volume": "卷二百零二",
        "no#": 13
    },
    {
        "title": "赠知己",
        "author": "杨谏",
        "biography": "",
        "paragraphs": [
            "江南折芳草，江北赠佳期。江阔水复急，过江常苦迟。",
            "苹白兰叶青，恐度先香时。美人碧云外，宁见长相思。"
        ],
        "notes": [
            ""
        ],
        "volume": "卷二百零二",
        "no#": 14
    },
    {
        "title": "东溪待苏户曹不至",
        "author": "张万顷",
        "biography": "",
        "paragraphs": [
            "洛阳城东伊水西，千花万竹使人迷。台上柳枝临岸低，"
        ],
        "notes": [
            ""
        ],
        "volume": "卷二百零二",
        "no#": 15
    },
    {
        "title": "登天目山下作",
        "author": "张万顷",
        "biography": "",
        "paragraphs": [
            "去岁离秦望，今冬使楚关。泪添天目水，发变海头山。",
            "别母乌南逝，辞兄雁北还。宦游偏不乐，长为忆慈颜。"
        ],
        "notes": [
            ""
        ],
        "volume": "卷二百零二",
        "no#": 16
    },
    {
        "title": "送裴少府",
        "author": "张万顷",
        "biography": "",
        "paragraphs": [
            "夕膳望东周，晨装不少留。酒中同乐事，关外越离忧。",
            "座湿秦山雨，庭寒渭水秋。何当鹰隼击，来拂故林游。"
        ],
        "notes": [
            ""
        ],
        "volume": "卷二百零二",
        "no#": 17
    },
    {
        "title": "旅次灞亭",
        "author": "沈颂",
        "biography": "",
        "paragraphs": [
            "闲琴开旅思，清夜有愁心。圆月正当户，微风犹在林。",
            "苍茫孤亭上，历乱多秋音。言念待明发，东山幽意深。"
        ],
        "notes": [
            ""
        ],
        "volume": "卷二百零二",
        "no#": 18
    },
    {
        "title": "春旦歌",
        "author": "沈颂",
        "biography": "",
        "paragraphs": [
            "常闻嬴女玉箫台，奏曲情深彩凤来。",
            "欲登此地销归恨，却羡双飞去不回。"
        ],
        "notes": [
            ""
        ],
        "volume": "卷二百零二",
        "no#": 19
    },
    {
        "title": "早发西山",
        "author": "沈颂",
        "biography": "",
        "paragraphs": [
            "游子空有怀，赏心杳无路。前程数千里，乘夜连轻驭。",
            "缭绕松筱中，苍茫犹未曙。遥闻孤村犬，暗指人家去。",
            "疲马怀涧泉，征衣犯霜露。喧呼溪鸟惊，沙上或骞翥。",
            "娟娟东岑月，照耀独归虑。"
        ],
        "notes": [
            ""
        ],
        "volume": "卷二百零二",
        "no#": 20
    },
    {
        "title": "送人还吴",
        "author": "沈颂",
        "biography": "",
        "paragraphs": [
            "人心不忘乡，矧余客已久。送君江南去，秋醉洛阳酒。",
            "赠言幽径兰，别思河堤柳。征帆暮风急，望望空延首。"
        ],
        "notes": [
            ""
        ],
        "volume": "卷二百零二",
        "no#": 21
    },
    {
        "title": "送金文学还日东",
        "author": "沈颂",
        "biography": "",
        "paragraphs": [
            "君家东海东，君去因秋风。漫漫指乡路，悠悠如梦中。",
            "烟雾积孤岛，波涛连太空。冒险当不惧，皇恩措尔躬。"
        ],
        "notes": [
            ""
        ],
        "volume": "卷二百零二",
        "no#": 22
    },
    {
        "title": "卫中作",
        "author": "沈颂",
        "biography": "",
        "paragraphs": [
            "卫风愉艳宜春色，淇水清泠增暮愁。",
            "总使榴花能一醉，终须萱草暂忘忧。"
        ],
        "notes": [
            ""
        ],
        "volume": "卷二百零二",
        "no#": 23
    },
    {
        "title": "天长节",
        "author": "梁锽",
        "biography": "",
        "paragraphs": [
            "日月生天久，年年庆一回。时平祥不去，寿远节长来。",
            "连吹千家笛，同朝百郡杯。愿持金殿镜，处处照遗才。"
        ],
        "notes": [
            ""
        ],
        "volume": "卷二百零二",
        "no#": 24
    },
    {
        "title": "长门怨",
        "author": "梁锽",
        "biography": "",
        "paragraphs": [
            "妾命何偏薄，君王去不归。欲令遥见悔，楼上试春衣。",
            "空殿看人入，深宫羡鸟飞。翻悲因买赋，索镜照空辉。"
        ],
        "notes": [
            ""
        ],
        "volume": "卷二百零二",
        "no#": 25
    },
    {
        "title": "美人春卧",
        "author": "梁锽",
        "biography": "",
        "paragraphs": [
            "妾家巫峡阳，罗幌寝兰堂。晓日临窗久，春风引梦长。",
            "落钗仍挂鬓，微汗欲消黄。纵使朦胧觉，魂犹逐楚王。"
        ],
        "notes": [
            ""
        ],
        "volume": "卷二百零二",
        "no#": 26
    },
    {
        "title": "名姝咏",
        "author": "梁锽",
        "biography": "",
        "paragraphs": [
            "阿娇年未多，弱体性能和。怕重愁拈镜，怜轻喜曳罗。",
            "临津双洛浦，对月两嫦娥。独有荆王殿，时时暮雨过。"
        ],
        "notes": [
            ""
        ],
        "volume": "卷二百零二",
        "no#": 27
    },
    {
        "title": "艳女词",
        "author": "梁锽",
        "biography": "",
        "paragraphs": [
            "露井桃花发，双双燕并飞。美人姿态里，春色上罗衣。",
            "自爱频开镜，时羞欲掩扉。不知行路客，遥惹五香归。"
        ],
        "notes": [
            ""
        ],
        "volume": "卷二百零二",
        "no#": 28
    },
    {
        "title": "狷氏子",
        "author": "梁锽",
        "biography": "",
        "paragraphs": [
            "杏梁初照日，碧玉后堂开。忆事临妆笑，春娇满镜台。",
            "含声歌扇举，顾影舞腰回。别有佳期处，青楼客夜来。"
        ],
        "notes": [
            ""
        ],
        "volume": "卷二百零二",
        "no#": 29
    },
    {
        "title": "戏赠歌者",
        "author": "梁锽",
        "biography": "",
        "paragraphs": [
            "白皙歌童子，哀音绝又连。楚妃临扇学，卢女隔帘传。",
            "晓燕喧喉里，春莺啭舌边。若逢汉武帝，还是李延年。"
        ],
        "notes": [
            ""
        ],
        "volume": "卷二百零二",
        "no#": 30
    },
    {
        "title": "七夕泛舟",
        "author": "梁锽",
        "biography": "",
        "paragraphs": [
            "云端有灵匹，掩映拂妆台。夜久应摇佩，天高响不来。",
            "片欢秋始展，残梦晓翻催。却怨填河鹊，留桥又不回。"
        ],
        "notes": [
            ""
        ],
        "volume": "卷二百零二",
        "no#": 31
    },
    {
        "title": "崔驸马宅咏画山水扇",
        "author": "梁锽",
        "biography": "",
        "paragraphs": [
            "画扇出秦楼，谁家赠列侯。小含吴剡县，轻带楚扬州。",
            "掩作山云暮，摇成陇树秋。坐来传与客，汉水又回流。"
        ],
        "notes": [
            ""
        ],
        "volume": "卷二百零二",
        "no#": 32
    },
    {
        "title": "观王美人海图障子",
        "author": "梁锽",
        "biography": "",
        "paragraphs": [
            "宋玉东家女，常怀物外多。自从图渤海，谁为觅湘娥。",
            "白鹭栖脂粉，赪鲂跃绮罗。仍怜转娇眼，别恨一横波。"
        ],
        "notes": [
            ""
        ],
        "volume": "卷二百零二",
        "no#": 33
    },
    {
        "title": "闻百舌鸟",
        "author": "梁锽",
        "biography": "",
        "paragraphs": [
            "百舌闻他郡，间关媚物华。敛形藏一叶，分响出千花。",
            "坐爱时褰幌，行藏或驻车。不须应独感，三载已辞家。"
        ],
        "notes": [
            ""
        ],
        "volume": "卷二百零二",
        "no#": 34
    },
    {
        "title": "省试方士进恒春草",
        "author": "梁锽",
        "biography": "",
        "paragraphs": [
            "东吴有灵草，生彼剡溪傍。既乱莓苔色，仍连菡萏香。",
            "掇之称远士，持以奉明王。北阙颜弥驻，南山寿更长。",
            "金膏徒骋妙，石髓莫矜良。倘使沾涓滴，还游不死方。"
        ],
        "notes": [
            ""
        ],
        "volume": "卷二百零二",
        "no#": 35
    },
    {
        "title": "代征人妻喜夫还",
        "author": "梁锽",
        "biography": "",
        "paragraphs": [
            "征夫走马发渔阳，少妇含娇开洞房。千日废台还挂镜，",
            "莫道幽闺书信隔，还衣总是旧时香。"
        ],
        "notes": [
            ""
        ],
        "volume": "卷二百零二",
        "no#": 36
    },
    {
        "title": "赠李中华",
        "author": "梁锽",
        "biography": "",
        "paragraphs": [
            "莫向嵩山去，神仙多误人。不如朝魏阙，天子重贤臣。"
        ],
        "notes": [
            ""
        ],
        "volume": "卷二百零二",
        "no#": 37
    },
    {
        "title": "咏木老人",
        "author": "梁锽",
        "biography": "",
        "paragraphs": [
            "刻木牵丝作老翁，鸡皮鹤发与真同。",
            "须臾弄罢寂无事，还似人生一梦中。"
        ],
        "notes": [
            ""
        ],
        "volume": "卷二百零二",
        "no#": 38
    },
    {
        "title": "句",
        "author": "梁锽",
        "biography": "",
        "paragraphs": [
            "堂高凭上望，宅广乘车行。（《咏郭令公宅》。",
            "见《封氏闻见记》）"
        ],
        "notes": [
            ""
        ],
        "volume": "卷二百零二",
        "no#": 39
    }
]