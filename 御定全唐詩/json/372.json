[
    {
        "title": "列女操",
        "author": "孟郊",
        "biography": "",
        "paragraphs": [
            "梧桐相待老，鸳鸯会双死。贞女贵徇夫，舍生亦如此。",
            "波澜誓不起，妾心井中水。"
        ],
        "notes": [
            ""
        ],
        "volume": "卷三百七十二",
        "no#": 1
    },
    {
        "title": "灞上轻薄行",
        "author": "孟郊",
        "biography": "",
        "paragraphs": [
            "长安无缓步，况值天景暮。相逢灞浐间，亲戚不相顾。",
            "自叹方拙身，忽随轻薄伦。常恐失所避，化为车辙尘。",
            "此中生白发，疾走亦未歇。"
        ],
        "notes": [
            ""
        ],
        "volume": "卷三百七十二",
        "no#": 2
    },
    {
        "title": "长安羁旅行",
        "author": "孟郊",
        "biography": "",
        "paragraphs": [
            "十日一理发，每梳飞旅尘。三旬九过饮，每食唯旧贫。",
            "万物皆及时，独余不觉春。失名谁肯访，得意争相亲。",
            "直木有恬翼，静流无躁鳞。始知喧竞场，莫处君子身。",
            "野策藤竹轻，山蔬薇蕨新。潜歌归去来，事外风景真。"
        ],
        "notes": [
            ""
        ],
        "volume": "卷三百七十二",
        "no#": 3
    },
    {
        "title": "长安道",
        "author": "孟郊",
        "biography": "",
        "paragraphs": [
            "胡风激秦树，贱子风中泣。家家朱门开，得见不可入。",
            "长安十二衢，投树鸟亦急。高阁何人家，笙簧正喧吸。"
        ],
        "notes": [
            ""
        ],
        "volume": "卷三百七十二",
        "no#": 4
    },
    {
        "title": "送远吟",
        "author": "孟郊",
        "biography": "",
        "paragraphs": [
            "河水昏复晨，河边相送频。离杯有泪饮，别柳无枝春。",
            "一笑忽然敛，万愁俄已新。东波与西日，不惜远行人。"
        ],
        "notes": [
            ""
        ],
        "volume": "卷三百七十二",
        "no#": 5
    },
    {
        "title": "古薄命妾",
        "author": "孟郊",
        "biography": "",
        "paragraphs": [
            "不惜十指弦，为君千万弹。常恐新声至，坐使故声残。",
            "弃置今日悲，即是昨日欢。将新变故易，持故为新难。",
            "青山有蘼芜，泪叶长不干。空令后代人，采掇幽思攒。"
        ],
        "notes": [
            ""
        ],
        "volume": "卷三百七十二",
        "no#": 6
    },
    {
        "title": "古离别",
        "author": "孟郊",
        "biography": "",
        "paragraphs": [
            "松山云缭绕，萍路水分离。云去有归日，水分无合时。",
            "春芳役双眼，春色柔四支。杨柳织别愁，千条万条丝。"
        ],
        "notes": [
            ""
        ],
        "volume": "卷三百七十二",
        "no#": 7
    },
    {
        "title": "杂怨",
        "author": "孟郊",
        "biography": "",
        "paragraphs": [
            "忆人莫至悲，至悲空自衰。寄人莫剪衣，剪衣未必归。",
            "朝为双蒂花，莫为四散飞。花落还绕树，游子不顾期。",
            "夭桃花清晨，游女红粉新。夭桃花薄暮，游女红粉故。",
            "树有百年花，人无一定颜。花送人老尽，人悲花自闲。",
            "贫女镜不明，寒花日少容。暗蛩有虚织，短线无长缝。",
            "浪水不可照，狂夫不可从。浪水多散影，狂夫多异踪。",
            "持此一生薄，空成万恨浓。"
        ],
        "notes": [
            ""
        ],
        "volume": "卷三百七十二",
        "no#": 8
    },
    {
        "title": "静女吟",
        "author": "孟郊",
        "biography": "",
        "paragraphs": [
            "艳女皆妒色，静女独检踪。任礼耻任妆，嫁德不嫁容。",
            "君子易求聘，小人难自从。此志谁与谅，琴弦幽韵重。"
        ],
        "notes": [
            ""
        ],
        "volume": "卷三百七十二",
        "no#": 9
    },
    {
        "title": "归信吟",
        "author": "孟郊",
        "biography": "",
        "paragraphs": [
            "泪墨洒为书，将寄万里亲。书去魂亦去，兀然空一身。"
        ],
        "notes": [
            ""
        ],
        "volume": "卷三百七十二",
        "no#": 10
    },
    {
        "title": "山老吟",
        "author": "孟郊",
        "biography": "",
        "paragraphs": [
            "不行山下地，唯种山上田。腰斧斫旅松，手瓢汲家泉。",
            "讵知文字力，莫记日月迁。蟠木为我身，始得全天年。"
        ],
        "notes": [
            ""
        ],
        "volume": "卷三百七十二",
        "no#": 11
    },
    {
        "title": "游子吟",
        "author": "孟郊",
        "biography": "",
        "paragraphs": [
            "慈母手中线，游子身上衣。临行密密缝，意恐迟迟归。",
            "谁言寸草心，报得三春晖。"
        ],
        "notes": [
            ""
        ],
        "volume": "卷三百七十二",
        "no#": 12
    },
    {
        "title": "小隐吟",
        "author": "孟郊",
        "biography": "",
        "paragraphs": [
            "我饮不在醉，我欢长寂然。酌溪四五盏，听弹两三弦。",
            "炼性静栖白，洗情深寄玄。号怒路傍子，贪败不贪全。"
        ],
        "notes": [
            ""
        ],
        "volume": "卷三百七十二",
        "no#": 13
    },
    {
        "title": "苦寒吟",
        "author": "孟郊",
        "biography": "",
        "paragraphs": [
            "天寒色青苍，北风叫枯桑。厚冰无裂文，短日有冷光。",
            "敲石不得火，壮阴夺正阳。苦调竟何言，冻吟成此章。"
        ],
        "notes": [
            ""
        ],
        "volume": "卷三百七十二",
        "no#": 14
    },
    {
        "title": "猛将吟",
        "author": "孟郊",
        "biography": "",
        "paragraphs": [
            "拟脍楼兰肉，蓄怒时未扬。秋鼙无退声，夜剑不隐光。",
            "虎队手驱出，豹篇心卷藏。古今皆有言，猛将出北方。"
        ],
        "notes": [
            ""
        ],
        "volume": "卷三百七十二",
        "no#": 15
    },
    {
        "title": "伤哉行",
        "author": "孟郊",
        "biography": "",
        "paragraphs": [
            "众毒蔓贞松，一枝难久荣。岂知黄庭客，仙骨生不成。",
            "春色舍芳蕙，秋风绕枯茎。弹琴不成曲，始觉知音倾。",
            "馆月改旧照，吊宾写余情。还舟空江上，波浪送铭旌。"
        ],
        "notes": [
            ""
        ],
        "volume": "卷三百七十二",
        "no#": 16
    },
    {
        "title": "怨诗",
        "author": "孟郊",
        "biography": "",
        "paragraphs": [
            "试妾与君泪，两处滴池水。看取芙蓉花，今年为谁死。"
        ],
        "notes": [
            ""
        ],
        "volume": "卷三百七十二",
        "no#": 17
    },
    {
        "title": "湘弦怨",
        "author": "孟郊",
        "biography": "",
        "paragraphs": [
            "昧者理芳草，蒿兰同一锄。狂飙怒秋林，曲直同一枯。",
            "嘉木忌深蠹，哲人悲巧诬。灵均入回流，靳尚为良谟。",
            "我愿分众泉，清浊各异渠。我愿分众巢，枭鸾相远居。",
            "此志谅难保，此情竟何如。湘弦少知音，孤响空踟蹰。"
        ],
        "notes": [
            ""
        ],
        "volume": "卷三百七十二",
        "no#": 18
    },
    {
        "title": "楚竹吟酬卢虔端公见和湘弦怨",
        "author": "孟郊",
        "biography": "",
        "paragraphs": [
            "握中有新声，楚竹人未闻。识音者谓谁，清夜吹赠君。",
            "昔为潇湘引，曾动潇湘云。一叫凤改听，再惊鹤失群。",
            "江花匪秋落，山日当昼曛。众浊响杂遝，孤清思氛氲。",
            "欲知怨有形，愿向明月分。一掬灵均泪，千年湘水文。"
        ],
        "notes": [
            ""
        ],
        "volume": "卷三百七十二",
        "no#": 19
    },
    {
        "title": "远愁曲",
        "author": "孟郊",
        "biography": "",
        "paragraphs": [
            "飘飖何所从，遗冢行未逢。东西不见人，哭向青青松。",
            "此地有时尽，此哀无处容。声翻太白云，泪洗蓝田峰。",
            "水涉七八曲，山登千万重。愿邀玄夜月，出视白日踪。"
        ],
        "notes": [
            ""
        ],
        "volume": "卷三百七十二",
        "no#": 20
    },
    {
        "title": "贫女词寄从叔先辈简",
        "author": "孟郊",
        "biography": "",
        "paragraphs": [
            "蚕女非不勤，今年独无春。二月冰雪深，死尽万木身。",
            "时令自逆行，造化岂不仁。仰企碧霞仙，高控沧海云。",
            "永别劳苦场，飘飖游无垠。"
        ],
        "notes": [
            ""
        ],
        "volume": "卷三百七十二",
        "no#": 21
    },
    {
        "title": "边城吟",
        "author": "孟郊",
        "biography": "",
        "paragraphs": [
            "西城近日天，俗禀气候偏。行子独自渴，主人仍卖泉。",
            "烧烽碧云外，牧马青坡巅。何处鹘突梦，归思寄仰眠。"
        ],
        "notes": [
            ""
        ],
        "volume": "卷三百七十二",
        "no#": 22
    },
    {
        "title": "新平歌送许问",
        "author": "孟郊",
        "biography": "",
        "paragraphs": [
            "边柳三四尺，暮春离别歌。早回儒士驾，莫饮土番河。",
            "谁识匣中宝，楚云章句多。"
        ],
        "notes": [
            ""
        ],
        "volume": "卷三百七十二",
        "no#": 23
    },
    {
        "title": "杀气不在边",
        "author": "孟郊",
        "biography": "",
        "paragraphs": [
            "杀气不在边，凛然中国秋。道险不在山，平地有摧辀。",
            "河南又起兵，清浊俱锁流。岂唯私客艰，拥滞官行舟。",
            "况余隔晨昏，去家成阻修。忽然两鬓雪，同是一日愁。",
            "独寝夜难晓，起视星汉浮。凉风荡天地，日夕声飕飗。",
            "万物无少色，兆人皆老忧。长策苟未立，丈夫诚可羞。",
            "灵响复何事，剑鸣思戮雠。"
        ],
        "notes": [
            ""
        ],
        "volume": "卷三百七十二",
        "no#": 24
    },
    {
        "title": "结爱",
        "author": "孟郊",
        "biography": "",
        "paragraphs": [
            "心心复心心，结爱务在深。一度欲离别，千回结衣襟。",
            "结妾独守志，结君早归意。始知结衣裳，不如结心肠。",
            "坐结行亦结，结尽百年月。"
        ],
        "notes": [
            ""
        ],
        "volume": "卷三百七十二",
        "no#": 25
    },
    {
        "title": "弦歌行",
        "author": "孟郊",
        "biography": "",
        "paragraphs": [
            "驱傩击鼓吹长笛，瘦鬼染面惟齿白。暗中崒崒拽茅鞭，"
        ],
        "notes": [
            ""
        ],
        "volume": "卷三百七十二",
        "no#": 26
    },
    {
        "title": "覆巢行",
        "author": "孟郊",
        "biography": "",
        "paragraphs": [
            "荒城古木枝多枯，飞禽嗷嗷朝哺雏。枝倾巢覆雏坠地，",
            "枝危巢小风雨多，未容长成已先覆。灵枝珍木满上林，"
        ],
        "notes": [
            ""
        ],
        "volume": "卷三百七十二",
        "no#": 27
    },
    {
        "title": "出门行",
        "author": "孟郊",
        "biography": "",
        "paragraphs": [
            "长河悠悠去无极，百龄同此可叹息。秋风白露沾人衣，",
            "一闻陌上苦寒奏，使我伫立惊且悲。君今得意厌粱肉，",
            "海风萧萧天雨霜，穷愁独坐夜何长。驱车旧忆太行险，",
            "手持琅玕欲有赠，爱而不见心断绝。南山峨峨白石烂，"
        ],
        "notes": [
            ""
        ],
        "volume": "卷三百七十二",
        "no#": 28
    },
    {
        "title": "湘妃怨",
        "author": "孟郊",
        "biography": "",
        "paragraphs": [
            "南巡竟不返，二妃怨逾积。万里丧蛾眉，潇湘水空碧。",
            "冥冥荒山下，古庙收贞魄。乔木深青春，清光满瑶席。",
            "搴芳徒有荐，灵意殊脉脉。玉佩不可亲，徘徊烟波夕。"
        ],
        "notes": [
            ""
        ],
        "volume": "卷三百七十二",
        "no#": 29
    },
    {
        "title": "巫山曲",
        "author": "孟郊",
        "biography": "",
        "paragraphs": [
            "巴江上峡重复重，阳台碧峭十二峰。荆王猎时逢暮雨，",
            "目极魂断望不见，猿啼三声泪滴衣。"
        ],
        "notes": [
            ""
        ],
        "volume": "卷三百七十二",
        "no#": 30
    },
    {
        "title": "巫山高",
        "author": "孟郊",
        "biography": "",
        "paragraphs": [
            "见尽数万里，不闻三声猿。但飞萧萧雨，中有亭亭魂。",
            "千载楚王恨，遗文宋玉言。至今晴明天，云结深闺门。"
        ],
        "notes": [
            ""
        ],
        "volume": "卷三百七十二",
        "no#": 31
    },
    {
        "title": "楚怨",
        "author": "孟郊",
        "biography": "",
        "paragraphs": [
            "秋入楚江水，独照汨罗魂。手把绿荷泣，意愁珠泪翻。",
            "九门不可入，一犬吠千门。"
        ],
        "notes": [
            ""
        ],
        "volume": "卷三百七十二",
        "no#": 32
    },
    {
        "title": "塘下行",
        "author": "孟郊",
        "biography": "",
        "paragraphs": [
            "塘边日欲斜，年少早还家。徒将白羽扇，调妾木兰花。",
            "不是城头树，那栖来去鸦。"
        ],
        "notes": [
            ""
        ],
        "volume": "卷三百七十二",
        "no#": 33
    },
    {
        "title": "临池曲",
        "author": "孟郊",
        "biography": "",
        "paragraphs": [
            "池中春蒲叶如带，紫菱成角莲子大。",
            "罗裙蝉鬓倚迎风，双双伯劳飞向东。"
        ],
        "notes": [
            ""
        ],
        "volume": "卷三百七十二",
        "no#": 34
    },
    {
        "title": "车遥遥",
        "author": "孟郊",
        "biography": "",
        "paragraphs": [
            "路喜到江尽，江上又通舟。舟车两无阻，何处不得游。",
            "丈夫四方志，女子安可留。郎自别日言，无令生远愁。",
            "旅雁忽叫月，断猿寒啼秋。此夕梦君梦，君在百城楼。",
            "寄泪无因波，寄恨无因辀。愿为驭者手，与郎回马头。"
        ],
        "notes": [
            ""
        ],
        "volume": "卷三百七十二",
        "no#": 35
    },
    {
        "title": "征妇怨",
        "author": "孟郊",
        "biography": "",
        "paragraphs": [
            "良人昨日去，明月又不圆。别时各有泪，零落青楼前。",
            "君泪濡罗巾，妾泪满路尘。罗巾长在手，今得随妾身。",
            "路尘如得风，得上君车轮。",
            "渔阳千里道，近如中门限。中门逾有时，渔阳长在眼。",
            "生在绿罗下，不识渔阳道。良人自戍来，夜夜梦中到。"
        ],
        "notes": [
            ""
        ],
        "volume": "卷三百七十二",
        "no#": 36
    },
    {
        "title": "空城雀",
        "author": "孟郊",
        "biography": "",
        "paragraphs": [
            "一雀入官仓，所食宁损几。只虑往覆频，官仓终害尔。",
            "鱼网不在天，鸟罗不张水。饮啄要自然，可以空城里。"
        ],
        "notes": [
            ""
        ],
        "volume": "卷三百七十二",
        "no#": 37
    },
    {
        "title": "闲怨",
        "author": "孟郊",
        "biography": "",
        "paragraphs": [
            "妾恨比斑竹，下盘烦冤根。有笋未出土，中已含泪痕。"
        ],
        "notes": [
            ""
        ],
        "volume": "卷三百七十二",
        "no#": 38
    },
    {
        "title": "羽林行",
        "author": "孟郊",
        "biography": "",
        "paragraphs": [
            "朔雪寒断指，朔风劲裂冰。胡中射雕者，此日犹不能。",
            "翩翩羽林儿，锦臂飞苍鹰。挥鞭快白马，走出黄河凌。"
        ],
        "notes": [
            ""
        ],
        "volume": "卷三百七十二",
        "no#": 39
    },
    {
        "title": "古意",
        "author": "孟郊",
        "biography": "",
        "paragraphs": [
            "河边织女星，河畔牵牛郎。未得渡清浅，相对遥相望。"
        ],
        "notes": [
            ""
        ],
        "volume": "卷三百七十二",
        "no#": 40
    },
    {
        "title": "古别离",
        "author": "孟郊",
        "biography": "",
        "paragraphs": [
            "欲别牵郎衣，郎今到何处。不恨归来迟，莫向临邛去。"
        ],
        "notes": [
            ""
        ],
        "volume": "卷三百七十二",
        "no#": 41
    },
    {
        "title": "游侠行",
        "author": "孟郊",
        "biography": "",
        "paragraphs": [
            "壮士性刚决，火中见石裂。杀人不回头，轻生如暂别。",
            "岂知眼有泪，肯白头上发。半生无恩酬，剑闲一百月。"
        ],
        "notes": [
            ""
        ],
        "volume": "卷三百七十二",
        "no#": 42
    },
    {
        "title": "黄雀吟",
        "author": "孟郊",
        "biography": "",
        "paragraphs": [
            "黄雀舞承尘，倚恃主人仁。主人忽不仁，买弹弹尔身。",
            "何不远飞去，蓬蒿正繁新。蒿粒无人争，食之足为珍。",
            "莫觑翻车粟，觑翻罪有因。黄雀不知言，赠之徒殷勤。"
        ],
        "notes": [
            ""
        ],
        "volume": "卷三百七十二",
        "no#": 43
    },
    {
        "title": "有所思",
        "author": "孟郊",
        "biography": "",
        "paragraphs": [
            "桔槔烽火昼不灭，客路迢迢信难越。古镇刀攒万片霜，"
        ],
        "notes": [
            ""
        ],
        "volume": "卷三百七十二",
        "no#": 44
    },
    {
        "title": "求仙曲",
        "author": "孟郊",
        "biography": "",
        "paragraphs": [
            "仙教生为门，仙宗静为根。持心若妄求，服食安足论。",
            "铲惑有灵药，饵真成本源。自当出尘网，驭凤登昆仑。"
        ],
        "notes": [
            ""
        ],
        "volume": "卷三百七十二",
        "no#": 45
    },
    {
        "title": "婵娟篇",
        "author": "孟郊",
        "biography": "",
        "paragraphs": [
            "花婵娟，泛春泉。竹婵娟，笼晓烟。妓婵娟，不长妍。",
            "月婵娟，真可怜。夜半姮娥朝太一，人间本自无灵匹。",
            "汉宫承宠不多时，飞燕婕妤相妒嫉。"
        ],
        "notes": [
            ""
        ],
        "volume": "卷三百七十二",
        "no#": 46
    },
    {
        "title": "南浦篇",
        "author": "孟郊",
        "biography": "",
        "paragraphs": [
            "南浦桃花亚水红，水边柳絮由春风。鸟鸣喈喈烟蒙蒙，"
        ],
        "notes": [
            ""
        ],
        "volume": "卷三百七十二",
        "no#": 47
    },
    {
        "title": "清东曲",
        "author": "孟郊",
        "biography": "",
        "paragraphs": [
            "樱桃花参差，香雨红霏霏。含笑竞攀折，美人湿罗衣。",
            "采采清东曲，明眸艳珪玉。青巾艑上郎，上下看不足。",
            "南阳公首词，编入新乐录。"
        ],
        "notes": [
            ""
        ],
        "volume": "卷三百七十二",
        "no#": 48
    },
    {
        "title": "望远曲",
        "author": "孟郊",
        "biography": "",
        "paragraphs": [
            "朝朝候归信，日日登高台。行人未去植庭梅，",
            "愁来望远烟尘隔，空怜绿鬓风吹白。何当归见远行客。"
        ],
        "notes": [
            ""
        ],
        "volume": "卷三百七十二",
        "no#": 49
    }
]