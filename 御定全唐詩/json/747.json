[
    {
        "title": "春日作",
        "author": "李中",
        "biography": "",
        "paragraphs": [
            "和气来无象，物情还暗新。乾坤一夕雨，草木万方春。",
            "染水烟光媚，催花鸟语频。高台旷望处，歌咏属诗人。"
        ],
        "notes": [
            ""
        ],
        "volume": "卷七百四十七",
        "no#": 1
    },
    {
        "title": "寒江暮泊寄左偃",
        "author": "李中",
        "biography": "",
        "paragraphs": [
            "维舟芦荻岸，离恨若为宽。烟火人家远，汀洲暮雨寒。",
            "天涯孤梦去，篷底一灯残。不是凭骚雅，相思写亦难。"
        ],
        "notes": [
            ""
        ],
        "volume": "卷七百四十七",
        "no#": 2
    },
    {
        "title": "喜春雨有寄",
        "author": "李中",
        "biography": "",
        "paragraphs": [
            "青春终日雨，公子莫思晴。任阻西园会，且观南亩耕。",
            "最怜滋垄麦，不恨湿林莺。父老应相贺，丰年兆已成。"
        ],
        "notes": [
            ""
        ],
        "volume": "卷七百四十七",
        "no#": 3
    },
    {
        "title": "魏夫人坛",
        "author": "李中",
        "biography": "",
        "paragraphs": [
            "仙坛遗迹在，苔合落花明。绛节何年返，白云终日生。",
            "旋新芳草色，依旧偃松声。欲问希夷事，音尘隔上清。"
        ],
        "notes": [
            ""
        ],
        "volume": "卷七百四十七",
        "no#": 4
    },
    {
        "title": "访洞神宫邵道者不遇",
        "author": "李中",
        "biography": "",
        "paragraphs": [
            "闲来仙观问希夷，云满星坛水满池。",
            "羽客不知何处去，洞前花落立多时。"
        ],
        "notes": [
            ""
        ],
        "volume": "卷七百四十七",
        "no#": 5
    },
    {
        "title": "寄赠致仕沈彬郎中",
        "author": "李中",
        "biography": "",
        "paragraphs": [
            "鹤氅换朝服，逍遥云水乡。有时乘一叶，载酒入三湘。",
            "尘梦年来息，诗魔老亦狂。莼羹与鲈脍，秋兴最宜长。"
        ],
        "notes": [
            ""
        ],
        "volume": "卷七百四十七",
        "no#": 6
    },
    {
        "title": "赠别",
        "author": "李中",
        "biography": "",
        "paragraphs": [
            "行杯酌罢歌声歇，不觉前汀月又生。",
            "自是离人魂易断，落花芳草本无情。"
        ],
        "notes": [
            ""
        ],
        "volume": "卷七百四十七",
        "no#": 7
    },
    {
        "title": "送刘恭游庐山兼寄令上人",
        "author": "李中",
        "biography": "",
        "paragraphs": [
            "松桂烟霞蔽梵宫，诗流闲去访支公。",
            "石堂磬断相逢夜，五老月生溪影空。"
        ],
        "notes": [
            ""
        ],
        "volume": "卷七百四十七",
        "no#": 8
    },
    {
        "title": "宿庐山白云峰重道者院",
        "author": "李中",
        "biography": "",
        "paragraphs": [
            "绝顶松堂喜暂游，一宵玄论接浮丘。云开碧落星河近，",
            "他时书剑酬恩了，愿逐鸾车看十洲。"
        ],
        "notes": [
            ""
        ],
        "volume": "卷七百四十七",
        "no#": 9
    },
    {
        "title": "海上从事秋日书怀",
        "author": "李中",
        "biography": "",
        "paragraphs": [
            "悠悠旅宦役尘埃，旧业那堪信未回。千里梦随残月断，",
            "唯有搜吟遣怀抱，凉风时复上高台。"
        ],
        "notes": [
            ""
        ],
        "volume": "卷七百四十七",
        "no#": 10
    },
    {
        "title": "访蔡文庆处士留题",
        "author": "李中",
        "biography": "",
        "paragraphs": [
            "幽人栖息处，一到涤尘心。藓色花阴阔，棋声竹径深。",
            "篱根眠野鹿，池面戏江禽。多谢相留宿，开樽拂素琴。"
        ],
        "notes": [
            ""
        ],
        "volume": "卷七百四十七",
        "no#": 11
    },
    {
        "title": "寄庐岳鉴上人",
        "author": "李中",
        "biography": "",
        "paragraphs": [
            "岳寺栖瓶锡，常人亲亦难。病披青衲重，晚剃白髭寒。",
            "烘壁茶烟暗，填沟木叶干。昔年皆礼谒，频到碧云端。"
        ],
        "notes": [
            ""
        ],
        "volume": "卷七百四十七",
        "no#": 12
    },
    {
        "title": "书小斋壁",
        "author": "李中",
        "biography": "",
        "paragraphs": [
            "其谁肯见寻，冷淡少知音。尘土侵闲榻，烟波隔故林。",
            "竹风醒晚醉，窗月伴秋吟。道在唯求己，明时岂陆沈。"
        ],
        "notes": [
            ""
        ],
        "volume": "卷七百四十七",
        "no#": 13
    },
    {
        "title": "怀王道者",
        "author": "李中",
        "biography": "",
        "paragraphs": [
            "闲思王道者，逸格世难群。何处眠青嶂，从来爱白云。",
            "酒沽应独醉，药熟许谁分。正作趋名计，如何得见君。"
        ],
        "notes": [
            ""
        ],
        "volume": "卷七百四十七",
        "no#": 14
    },
    {
        "title": "桃花",
        "author": "李中",
        "biography": "",
        "paragraphs": [
            "只应红杏是知音，灼灼偏宜间竹阴。几树半开金谷晓，",
            "谁步宋墙明月下，好香和影上衣襟。"
        ],
        "notes": [
            ""
        ],
        "volume": "卷七百四十七",
        "no#": 15
    },
    {
        "title": "思旧游有感",
        "author": "李中",
        "biography": "",
        "paragraphs": [
            "长忆衔杯处，酕醄尚未阑。江南正烟雨，楼上恰春寒。",
            "好树藏莺密，平芜彻野宽。如今无处觅，音信隔波澜。"
        ],
        "notes": [
            ""
        ],
        "volume": "卷七百四十七",
        "no#": 16
    },
    {
        "title": "依韵和智谦上人送李相公赴昭武军",
        "author": "李中",
        "biography": "",
        "paragraphs": [
            "暂别庙堂上，雄藩去豁情。秋风生雁渚，晚雾湿龙旌。",
            "吟里过侯服，梦中归帝城。下车军庶乐，千里月华清。"
        ],
        "notes": [
            ""
        ],
        "volume": "卷七百四十七",
        "no#": 17
    },
    {
        "title": "姑苏怀古",
        "author": "李中",
        "biography": "",
        "paragraphs": [
            "阖闾兴霸日，繁盛复风流。歌舞一场梦，烟波千古愁。",
            "樵人归野径，渔笛起扁舟。触目牵伤感，将行又驻留。",
            "苏台踪迹在，旷望向江滨。往事谁堪问，连空草自春。",
            "花疑西子脸，涛想伍胥神。吟尽情难尽，斜阳照路尘。"
        ],
        "notes": [
            ""
        ],
        "volume": "卷七百四十七",
        "no#": 18
    },
    {
        "title": "赠史虚白",
        "author": "李中",
        "biography": "",
        "paragraphs": [
            "致主嘉谋尚未伸，慨然深志与谁论。唤回古意琴开匣，",
            "九重梦卜时终在，莫向深云独闭门。"
        ],
        "notes": [
            ""
        ],
        "volume": "卷七百四十七",
        "no#": 19
    },
    {
        "title": "赠蒯亮处士",
        "author": "李中",
        "biography": "",
        "paragraphs": [
            "著得新书义更幽，负琴何处不遨游。玄宫寄宿月华冷，",
            "吾君侧席求贤切，未可悬瓢枕碧流。"
        ],
        "notes": [
            ""
        ],
        "volume": "卷七百四十七",
        "no#": 20
    },
    {
        "title": "春夕偶作",
        "author": "李中",
        "biography": "",
        "paragraphs": [
            "早是春愁触目生，那堪春夕酒初醒。",
            "贯珠声罢人归去，半落桃花月在庭。"
        ],
        "notes": [
            ""
        ],
        "volume": "卷七百四十七",
        "no#": 21
    },
    {
        "title": "子规",
        "author": "李中",
        "biography": "",
        "paragraphs": [
            "暮春滴血一声声，花落年年不忍听。",
            "带月莫啼江畔树，酒醒游子在离亭。"
        ],
        "notes": [
            ""
        ],
        "volume": "卷七百四十七",
        "no#": 22
    },
    {
        "title": "书王秀才壁",
        "author": "李中",
        "biography": "",
        "paragraphs": [
            "茅舍何寥落，门庭长绿芜。贫来卖书剑，病起忆江湖。",
            "对枕暮山碧，伴吟凉月孤。前贤多晚达，莫叹有霜须。"
        ],
        "notes": [
            ""
        ],
        "volume": "卷七百四十七",
        "no#": 23
    },
    {
        "title": "春日途中作",
        "author": "李中",
        "biography": "",
        "paragraphs": [
            "干禄趋名者，迢迢别故林。春风短亭路，芳草异乡心。",
            "雨过江山出，莺啼村落深。未知将雅道，何处谢知音。"
        ],
        "notes": [
            ""
        ],
        "volume": "卷七百四十七",
        "no#": 24
    },
    {
        "title": "依韵和蠡泽王去微秀才见寄",
        "author": "李中",
        "biography": "",
        "paragraphs": [
            "咫尺风骚客，难谐面继酬。相思对烟雨，一雁下汀洲。",
            "花影谁家坞，笛声何处楼。支筇朗吟罢，搔首独迟留。"
        ],
        "notes": [
            ""
        ],
        "volume": "卷七百四十七",
        "no#": 25
    },
    {
        "title": "送孙孔二秀才游庐山",
        "author": "李中",
        "biography": "",
        "paragraphs": [
            "庐山多胜景，偏称二君游。松径苍苔合，花阴碧涧流。",
            "倾壶同坐石，搜句共登楼。莫学天台客，逢山即驻留。"
        ],
        "notes": [
            ""
        ],
        "volume": "卷七百四十七",
        "no#": 26
    },
    {
        "title": "春日野望怀故人",
        "author": "李中",
        "biography": "",
        "paragraphs": [
            "野外登临望，苍苍烟景昏。暖风医病草，甘雨洗荒村。",
            "云散天边野，潮回岛上痕。故人不可见，倚杖役吟魂。"
        ],
        "notes": [
            ""
        ],
        "volume": "卷七百四十七",
        "no#": 27
    },
    {
        "title": "游玄真观",
        "author": "李中",
        "biography": "",
        "paragraphs": [
            "闲吟游古观，静虑相神仙。上景非难度，阴功不易全。",
            "醮坛松作盖，丹井藓成钱。浩浩红尘里，谁来叩自然。"
        ],
        "notes": [
            ""
        ],
        "volume": "卷七百四十七",
        "no#": 28
    },
    {
        "title": "剑客",
        "author": "李中",
        "biography": "",
        "paragraphs": [
            "恩酬期必报，岂是辄轻生。神剑冲霄去，谁为平不平。"
        ],
        "notes": [
            ""
        ],
        "volume": "卷七百四十七",
        "no#": 29
    },
    {
        "title": "鹤",
        "author": "李中",
        "biography": "",
        "paragraphs": [
            "警露精神异，冲天羽翼新。千年一归日，谁识令威身。"
        ],
        "notes": [
            ""
        ],
        "volume": "卷七百四十七",
        "no#": 30
    },
    {
        "title": "送致仕沈彬郎中游茅山",
        "author": "李中",
        "biography": "",
        "paragraphs": [
            "挂却朝冠披鹤氅，羽人相伴恣遨游。忽因风月思茅岭，",
            "华阳洞府年光永，莫向仙乡拟驻留。"
        ],
        "notes": [
            ""
        ],
        "volume": "卷七百四十七",
        "no#": 31
    },
    {
        "title": "题庐山东寺远大师影堂",
        "author": "李中",
        "biography": "",
        "paragraphs": [
            "远公遗迹在东林，往事名存动苦吟。杉桧已依灵塔老，",
            "十八贤人消息断，莲池千载月沉沉。"
        ],
        "notes": [
            ""
        ],
        "volume": "卷七百四十七",
        "no#": 32
    },
    {
        "title": "庭苇",
        "author": "李中",
        "biography": "",
        "paragraphs": [
            "品格清于竹，诗家景最幽。从栽向池沼，长似在汀洲。",
            "玩好招溪叟，栖堪待野鸥。影疏当夕照，花乱正深秋。",
            "韵细堪清耳，根牢好系舟。故溪高岸上，冷淡有谁游。"
        ],
        "notes": [
            ""
        ],
        "volume": "卷七百四十七",
        "no#": 33
    },
    {
        "title": "寄左偃",
        "author": "李中",
        "biography": "",
        "paragraphs": [
            "每病风骚路，荒凉人莫游。惟君还似我，成癖未能休。",
            "舍寐缘孤月，忘形为九秋。垂名如不朽，那恨雪生头。"
        ],
        "notes": [
            ""
        ],
        "volume": "卷七百四十七",
        "no#": 34
    },
    {
        "title": "宿山店书怀寄东林令图上人",
        "author": "李中",
        "biography": "",
        "paragraphs": [
            "一宿山前店，旅情安可穷。猿声乡梦后，月影竹窗中。",
            "南楚征途阔，东吴旧业空。虎溪莲社客，应笑此飘蓬。"
        ],
        "notes": [
            ""
        ],
        "volume": "卷七百四十七",
        "no#": 35
    },
    {
        "title": "途中闻子规",
        "author": "李中",
        "biography": "",
        "paragraphs": [
            "春残杜宇愁，越客思悠悠。雨歇孤村里，花飞远水头。",
            "微风声渐咽，高树血应流。因此频回首，家山隔几州。"
        ],
        "notes": [
            ""
        ],
        "volume": "卷七百四十七",
        "no#": 36
    },
    {
        "title": "春日书怀",
        "author": "李中",
        "biography": "",
        "paragraphs": [
            "千峰雪尽鸟声春，日永孤吟野水滨。",
            "霄汉路岐升未得，花时空拂满衣尘。"
        ],
        "notes": [
            ""
        ],
        "volume": "卷七百四十七",
        "no#": 37
    },
    {
        "title": "所思代人",
        "author": "李中",
        "biography": "",
        "paragraphs": [
            "巫峡云深湘水遥，更无消息梦空劳。",
            "梦回深夜不成寐，起立闲庭花月高。"
        ],
        "notes": [
            ""
        ],
        "volume": "卷七百四十七",
        "no#": 38
    },
    {
        "title": "春晚过明氏闲居",
        "author": "李中",
        "biography": "",
        "paragraphs": [
            "寥寥陋巷独扃门，自乐清虚不厌贫。数局棋中消永日，",
            "羡尔朗吟无外事，沧洲何必去垂纶。"
        ],
        "notes": [
            ""
        ],
        "volume": "卷七百四十七",
        "no#": 39
    },
    {
        "title": "赠重安寂道者",
        "author": "李中",
        "biography": "",
        "paragraphs": [
            "寒松肌骨鹤心情，混俗陶陶隐姓名。白发只闻悲短景，",
            "每许相亲应计分，琴余常见话蓬瀛。"
        ],
        "notes": [
            ""
        ],
        "volume": "卷七百四十七",
        "no#": 40
    },
    {
        "title": "江边吟",
        "author": "李中",
        "biography": "",
        "paragraphs": [
            "风暖汀洲吟兴生，远山如画雨新晴。残阳影里水东注，",
            "盘桓渔舍忘归去，云静高空月又明。"
        ],
        "notes": [
            ""
        ],
        "volume": "卷七百四十七",
        "no#": 41
    },
    {
        "title": "献张义方常侍",
        "author": "李中",
        "biography": "",
        "paragraphs": [
            "雄飞看是逼岩廊，逸思常闻不暂忘。公署静眠思水石，",
            "乘兴有时招羽客，横琴移月启茅堂。"
        ],
        "notes": [
            ""
        ],
        "volume": "卷七百四十七",
        "no#": 42
    },
    {
        "title": "赠永真杜翱少府",
        "author": "李中",
        "biography": "",
        "paragraphs": [
            "蓝袍竹简佐琴堂，县僻人稀觉日长。爱静不嫌官况冷，",
            "骞翥会应霄汉去，渔竿休更恋沧浪。"
        ],
        "notes": [
            ""
        ],
        "volume": "卷七百四十七",
        "no#": 43
    },
    {
        "title": "献中书韩舍人",
        "author": "李中",
        "biography": "",
        "paragraphs": [
            "丹墀朝退后，静院即冥搜。尽日卷帘坐，前峰当槛秋。",
            "烹茶留野客，展画看沧洲。见说东林夜，寻常秉烛游。"
        ],
        "notes": [
            ""
        ],
        "volume": "卷七百四十七",
        "no#": 44
    },
    {
        "title": "献徐舍人",
        "author": "李中",
        "biography": "",
        "paragraphs": [
            "清名喧四海，何止并南金。奥学群英伏，多才万乘钦。",
            "秩参金殿峻，步历紫微深。顾问承中旨，丝纶演帝心。",
            "褒雄饶义路，贾马避词林。下直无他事，开门对远岑。",
            "轩窗来晚吹，池沼歇秋霖。藓点生棋石，茶烟过竹阴。",
            "希夷元已达，躁竞岂能侵。羽客闲陪饮，诗人伴静吟。",
            "自惭为滞物，多幸辱虚襟。此日重遭遇，心期出陆沈。"
        ],
        "notes": [
            ""
        ],
        "volume": "卷七百四十七",
        "no#": 45
    },
    {
        "title": "新秋有感",
        "author": "李中",
        "biography": "",
        "paragraphs": [
            "门巷凉秋至，高梧一叶惊。渐添衾簟爽，顿觉梦魂清。",
            "暗促莲开艳，乍催蝉发声。雨降炎气减，竹引冷烟生。",
            "戍客添归思，行人怯远程。未逢征雁下，渐听夜砧鸣。",
            "张翰思鲈兴，班姬咏扇情。音尘两难问，蛩砌月空明。"
        ],
        "notes": [
            ""
        ],
        "volume": "卷七百四十七",
        "no#": 46
    },
    {
        "title": "秋雨",
        "author": "李中",
        "biography": "",
        "paragraphs": [
            "竟日散如丝，吟看半掩扉。秋声在梧叶，润气逼书帏。",
            "曲涧泉承去，危簷燕带归。寒蛩悲旅壁，乱藓滑渔矶。",
            "爽欲除幽簟，凉须换熟衣。疏篷谁梦断，荒径独游稀。",
            "偏称江湖景，不妨鸥鹭飞。最怜为瑞处，南亩稻苗肥。"
        ],
        "notes": [
            ""
        ],
        "volume": "卷七百四十七",
        "no#": 47
    },
    {
        "title": "寄庐山白大师",
        "author": "李中",
        "biography": "",
        "paragraphs": [
            "长忆寻师处，东林寓泊时。一秋同看月，无夜不论诗。",
            "泉美茶香异，堂深磬韵迟。鹿驯眠藓径，猿苦叫霜枝。",
            "别后音尘隔，年来鬓发衰。趋名方汲汲，未果再游期。"
        ],
        "notes": [
            ""
        ],
        "volume": "卷七百四十七",
        "no#": 48
    },
    {
        "title": "访龙光智谦上人",
        "author": "李中",
        "biography": "",
        "paragraphs": [
            "忽起寻师兴，穿云不觉劳。相留看山雪，尽日论风骚。",
            "竹影摇禅榻，茶烟上毳袍。梦魂曾去否，旧国阻波涛。"
        ],
        "notes": [
            ""
        ],
        "volume": "卷七百四十七",
        "no#": 49
    },
    {
        "title": "送仙客",
        "author": "李中",
        "biography": "",
        "paragraphs": [
            "危言危行是男儿，倚伏相牵岂足悲。",
            "莫向汀洲时独立，悠悠斜日照江蓠。"
        ],
        "notes": [
            ""
        ],
        "volume": "卷七百四十七",
        "no#": 50
    },
    {
        "title": "祀风师迎神曲",
        "author": "李中",
        "biography": "",
        "paragraphs": [
            "太皞御气，勾芒肇功。苍龙青旗，爰候祥风。",
            "律以和应，□以感通。鼎俎修蚃，时惟礼崇。"
        ],
        "notes": [
            ""
        ],
        "volume": "卷七百四十七",
        "no#": 51
    },
    {
        "title": "柳二首",
        "author": "李中",
        "biography": "",
        "paragraphs": [
            "春来无树不青青，似共东风别有情。",
            "闲忆旧居湓水畔，数枝烟雨属啼莺。",
            "最爱青青水国中，莫愁门外间花红。",
            "纤纤无力胜春色，撼起啼莺恨晚风。"
        ],
        "notes": [
            ""
        ],
        "volume": "卷七百四十七",
        "no#": 52
    },
    {
        "title": "送庐阜僧归山阳",
        "author": "李中",
        "biography": "",
        "paragraphs": [
            "山阳旧社终经梦，容易言归不可留。瓶贮瀑泉离五老，",
            "遥想枚皋宅边寺，不知凉月共谁游。"
        ],
        "notes": [
            ""
        ],
        "volume": "卷七百四十七",
        "no#": 53
    },
    {
        "title": "投所知",
        "author": "李中",
        "biography": "",
        "paragraphs": [
            "孤琴尘翳剑慵磨，自顾泥蟠欲奈何。千里交亲消息断，",
            "唯赖明公怜道在，敢携蓑笠钓烟波。"
        ],
        "notes": [
            ""
        ],
        "volume": "卷七百四十七",
        "no#": 54
    },
    {
        "title": "寄左偃",
        "author": "李中",
        "biography": "",
        "paragraphs": [
            "萧条陋巷绿苔侵，何事君心似我心。贫户懒开元爱静，",
            "况是清朝重文物，无愁当路少知音。"
        ],
        "notes": [
            ""
        ],
        "volume": "卷七百四十七",
        "no#": 55
    },
    {
        "title": "游北山洞神宫",
        "author": "李中",
        "biography": "",
        "paragraphs": [
            "闷见尘中光景促，仙乡来礼紫阳君。人居淡寂应难老，",
            "羡师向此朝星斗，一炷清香午夜焚。"
        ],
        "notes": [
            ""
        ],
        "volume": "卷七百四十七",
        "no#": 56
    },
    {
        "title": "思简寂观旧游寄重道者",
        "author": "李中",
        "biography": "",
        "paragraphs": [
            "闲忆当年游物外，羽人曾许驻仙乡。溪头烘药烟霞暖，",
            "俗缘未断归浮世，空望林泉意欲狂。"
        ],
        "notes": [
            ""
        ],
        "volume": "卷七百四十七",
        "no#": 57
    },
    {
        "title": "云",
        "author": "李中",
        "biography": "",
        "paragraphs": [
            "悠悠离洞壑，冉冉上天津。捧日终为异，从龙自有因。",
            "高行四海雨，暖拂万山春。静与霞相近，闲将鹤最亲。",
            "帝乡归莫问，楚殿梦曾频。白向封中起，碧从诗里新。",
            "冷容横钓浦，轻缕绊蟾轮。不滞浓还淡，无心卷复伸。",
            "非烟聊拟议，干吕在逡巡。会作五般色，为祥覆紫宸。"
        ],
        "notes": [
            ""
        ],
        "volume": "卷七百四十七",
        "no#": 58
    },
    {
        "title": "徐司徒池亭",
        "author": "李中",
        "biography": "",
        "paragraphs": [
            "亭榭跨池塘，泓澄入座凉。扶疏皆竹柏，冷淡似潇湘。",
            "萍嫩铺波面，苔深锁岸傍。朝回游不厌，僧到赏难忘。",
            "最称收残雨，偏宜带夕阳。吟堪期谢脁，醉好命嵇康。",
            "奢侈心难及，清虚趣最长。月明垂钓兴，何必忆沧浪。"
        ],
        "notes": [
            ""
        ],
        "volume": "卷七百四十七",
        "no#": 59
    },
    {
        "title": "赋得江边草",
        "author": "李中",
        "biography": "",
        "paragraphs": [
            "岸春芳草合，几处思缠绵。向暮江蓠雨，初晴杜若烟。",
            "静宜幽鹭立，远称碧波连。送别王孙处，萋萋南浦边。"
        ],
        "notes": [
            ""
        ],
        "volume": "卷七百四十七",
        "no#": 60
    },
    {
        "title": "江行夜泊",
        "author": "李中",
        "biography": "",
        "paragraphs": [
            "扁舟倦行役，寂寂宿江干。半夜风雷过，一天星斗寒。",
            "潮平沙觜没，霜苦雁声残。渔父何疏逸，扣舷歌未阑。"
        ],
        "notes": [
            ""
        ],
        "volume": "卷七百四十七",
        "no#": 61
    },
    {
        "title": "访山叟留题",
        "author": "李中",
        "biography": "",
        "paragraphs": [
            "策杖寻幽客，相携入竹扃。野云生晚砌，病鹤立秋庭。",
            "茶美睡心爽，琴清尘虑醒。轮蹄应少到，门巷草青青。"
        ],
        "notes": [
            ""
        ],
        "volume": "卷七百四十七",
        "no#": 62
    },
    {
        "title": "江行晚泊寄湓城知友",
        "author": "李中",
        "biography": "",
        "paragraphs": [
            "孤舟相忆久，何处倍关情。野渡帆初落，秋风蝉一声。",
            "江浮残照阔，云散乱山横。渐去湓城远，那堪新月生。"
        ],
        "notes": [
            ""
        ],
        "volume": "卷七百四十七",
        "no#": 63
    },
    {
        "title": "秋夕书怀",
        "author": "李中",
        "biography": "",
        "paragraphs": [
            "功名未立诚非晚，骨肉分飞又入秋。",
            "枕上不堪残梦断，壁蛩窗月夜悠悠。"
        ],
        "notes": [
            ""
        ],
        "volume": "卷七百四十七",
        "no#": 64
    },
    {
        "title": "感兴",
        "author": "李中",
        "biography": "",
        "paragraphs": [
            "渔休渭水兴周日，龙起南阳相蜀时。",
            "不遇文王与先主，经天才业拟何为。"
        ],
        "notes": [
            ""
        ],
        "volume": "卷七百四十七",
        "no#": 65
    },
    {
        "title": "舟中望九华山",
        "author": "李中",
        "biography": "",
        "paragraphs": [
            "排空苍翠异，辍棹看崔嵬。一面雨初歇，九峰云正开。",
            "当时思水石，便欲上楼台。隐去心难遂，吟余首懒回。",
            "僧休传紫阁，屏歇写天台。中有忘机者，逍遥不可陪。"
        ],
        "notes": [
            ""
        ],
        "volume": "卷七百四十七",
        "no#": 66
    },
    {
        "title": "渔父",
        "author": "李中",
        "biography": "",
        "paragraphs": [
            "烟冷暮江滨，高歌散诞身。移舟过蓼岸，待月正丝纶。",
            "亦与樵翁约，同游酒市春。白头云水上，不识独醒人。"
        ],
        "notes": [
            ""
        ],
        "volume": "卷七百四十七",
        "no#": 67
    },
    {
        "title": "赠上都紫极宫刘日新先生",
        "author": "李中",
        "biography": "",
        "paragraphs": [
            "道德吾君重，含贞本去华。因知炼神骨，何必在烟霞。",
            "棋散庭花落，诗成海月斜。瀛洲旧仙侣，应许寄丹砂。"
        ],
        "notes": [
            ""
        ],
        "volume": "卷七百四十七",
        "no#": 68
    },
    {
        "title": "勉同志",
        "author": "李中",
        "biography": "",
        "paragraphs": [
            "读书与磨剑，旦夕但忘疲。傥若功名立，那愁变化迟。",
            "尘从侵砚席，苔任满庭墀。明代搜扬切，升沈莫问龟。"
        ],
        "notes": [
            ""
        ],
        "volume": "卷七百四十七",
        "no#": 69
    },
    {
        "title": "寄刘钧秀才",
        "author": "李中",
        "biography": "",
        "paragraphs": [
            "掩户当春昼，知君志在诗。闲花半落处，幽客未来时。",
            "野鸟穿莎径，江云过竹篱。会须明月夜，与子水边期。"
        ],
        "notes": [
            ""
        ],
        "volume": "卷七百四十七",
        "no#": 70
    },
    {
        "title": "离亭前思有寄",
        "author": "李中",
        "biography": "",
        "paragraphs": [
            "酒醒江亭客，缠绵恨别离。笙歌筵散后，风月夜长时。",
            "耿耿看灯暗，悠悠结梦迟。若无骚雅分，何计达相思。"
        ],
        "notes": [
            ""
        ],
        "volume": "卷七百四十七",
        "no#": 71
    },
    {
        "title": "赠上都先业大师",
        "author": "李中",
        "biography": "",
        "paragraphs": [
            "懒向人前著紫衣，虚堂闲倚一条藜。虽承雨露居龙阙，",
            "有时乘兴寻师去，煮茗同吟到日西。"
        ],
        "notes": [
            ""
        ],
        "volume": "卷七百四十七",
        "no#": 72
    },
    {
        "title": "思九江旧居三首",
        "author": "李中",
        "biography": "",
        "paragraphs": [
            "结茅曾在碧江隈，多病贫身养拙来。雨歇汀洲垂钓去，",
            "游宦等闲千里隔，空余魂梦到渔台。",
            "门前烟水似潇湘，放旷优游兴味长。虚阁静眠听远浪，",
            "犬吠疏篱明月上，邻翁携酒到茅堂。",
            "无机终日狎沙鸥，得意高吟景且幽。槛底江流偏称月，",
            "别后再游心未遂，设屏惟画白苹洲。"
        ],
        "notes": [
            ""
        ],
        "volume": "卷七百四十七",
        "no#": 73
    },
    {
        "title": "赠东林白大师",
        "author": "李中",
        "biography": "",
        "paragraphs": [
            "虎溪久驻灵踪，禅外诗魔尚浓。卷宿吟销永日，",
            "自说年来老病，出门渐觉疏慵。"
        ],
        "notes": [
            ""
        ],
        "volume": "卷七百四十七",
        "no#": 74
    },
    {
        "title": "春晓",
        "author": "李中",
        "biography": "",
        "paragraphs": [
            "残烛犹存月尚明，几家帏幌梦魂惊。",
            "星河渐没行人动，历历林梢百舌声。"
        ],
        "notes": [
            ""
        ],
        "volume": "卷七百四十七",
        "no#": 75
    },
    {
        "title": "听郑羽人弹琴",
        "author": "李中",
        "biography": "",
        "paragraphs": [
            "仙乡景已清，仙子启琴声。秋月空山寂，淳风一夜生。",
            "莎间虫罢响，松顶鹤初惊。因感浮华世，谁怜太古情。"
        ],
        "notes": [
            ""
        ],
        "volume": "卷七百四十七",
        "no#": 76
    },
    {
        "title": "秋夕书事寄友人",
        "author": "李中",
        "biography": "",
        "paragraphs": [
            "信断关河远，相思秋夜深。砌蛩声咽咽，簷月影沉沉。",
            "未遂青云志，那堪素发侵。吟余成不寐，彻曙四邻砧。"
        ],
        "notes": [
            ""
        ],
        "volume": "卷七百四十七",
        "no#": 77
    },
    {
        "title": "秋日途中",
        "author": "李中",
        "biography": "",
        "paragraphs": [
            "竹林已萧索，客思正如雠。旧业吴江外，新蝉楚驿头。",
            "遥天疏雨过，列岫乱云收。今夕谁家宿，孤吟月色秋。"
        ],
        "notes": [
            ""
        ],
        "volume": "卷七百四十七",
        "no#": 78
    },
    {
        "title": "秋夜吟寄左偃",
        "author": "李中",
        "biography": "",
        "paragraphs": [
            "与君诗兴素来狂，况入清秋夜景长。溪阁共谁看好月，",
            "会约垂名继前哲，任他玄发尽如霜。"
        ],
        "notes": [
            ""
        ],
        "volume": "卷七百四十七",
        "no#": 79
    },
    {
        "title": "竹",
        "author": "李中",
        "biography": "",
        "paragraphs": [
            "森森移得自山庄，植向空庭野兴长。便有好风来枕簟，",
            "闲约羽人同赏处，安排棋局就清凉。"
        ],
        "notes": [
            ""
        ],
        "volume": "卷七百四十七",
        "no#": 80
    },
    {
        "title": "怀庐岳旧游寄刘钧因感鉴上人",
        "author": "李中",
        "biography": "",
        "paragraphs": [
            "昔年庐岳闲游日，乘兴因寻物外僧。寄宿爱听松叶雨，",
            "一念支公安可见，影堂何处暮云凝。"
        ],
        "notes": [
            ""
        ],
        "volume": "卷七百四十七",
        "no#": 81
    },
    {
        "title": "依韵酬智谦上人见寄",
        "author": "李中",
        "biography": "",
        "paragraphs": [
            "性拙才非逸，同心友亦稀。风昏秋病眼，霜湿夜吟衣。",
            "莺谷期犹负，兰陔养不违。吾师惠佳句，胜得楚金归。"
        ],
        "notes": [
            ""
        ],
        "volume": "卷七百四十七",
        "no#": 82
    },
    {
        "title": "落花",
        "author": "李中",
        "biography": "",
        "paragraphs": [
            "年年三月暮，无计惜残红。酷恨西园雨，生憎南陌风。",
            "片随流水远，色逐断霞空。怅望丛林下，悠悠饮兴穷。"
        ],
        "notes": [
            ""
        ],
        "volume": "卷七百四十七",
        "no#": 83
    },
    {
        "title": "题柳",
        "author": "李中",
        "biography": "",
        "paragraphs": [
            "折向离亭畔，春光满手生。群花岂无艳，柔质自多情。",
            "夹岸笼溪月，兼风撼野莺。隋堤三月暮，飞絮想纵横。"
        ],
        "notes": [
            ""
        ],
        "volume": "卷七百四十七",
        "no#": 84
    },
    {
        "title": "赠谦明上人",
        "author": "李中",
        "biography": "",
        "paragraphs": [
            "虽寄上都眠竹寺，逸情终忆白云端。闲登钟阜林泉晚，",
            "常闻秋夕多无寐，月在高台独凭栏。"
        ],
        "notes": [
            ""
        ],
        "volume": "卷七百四十七",
        "no#": 85
    },
    {
        "title": "书蔡隐士壁",
        "author": "李中",
        "biography": "",
        "paragraphs": [
            "病后霜髭出，衡门寂寞中。蠹侵书帙损，尘覆酒樽空。",
            "池暗菰蒲雨，径香兰蕙风。幽闲已得趣，不见卜穷通。"
        ],
        "notes": [
            ""
        ],
        "volume": "卷七百四十七",
        "no#": 86
    },
    {
        "title": "赠钟尊师游茅山",
        "author": "李中",
        "biography": "",
        "paragraphs": [
            "筇杖担琴背俗尘，路寻茅岭有谁群。仙翁物外应相遇，",
            "伊予亦有朝修志，异日遨游愿见君。"
        ],
        "notes": [
            ""
        ],
        "volume": "卷七百四十七",
        "no#": 87
    },
    {
        "title": "访徐长史留题水阁",
        "author": "李中",
        "biography": "",
        "paragraphs": [
            "君家池阁静，一到且淹留。坐听蒹葭雨，如看岛屿秋。",
            "杯盘深有兴，吟笑迥忘忧。更爱幽奇处，双双下野鸥。"
        ],
        "notes": [
            ""
        ],
        "volume": "卷七百四十七",
        "no#": 88
    },
    {
        "title": "夕阳",
        "author": "李中",
        "biography": "",
        "paragraphs": [
            "影未沈山水面红，遥天雨过促征鸿。",
            "魂销举子不回首，闲照槐花驿路中。"
        ],
        "notes": [
            ""
        ],
        "volume": "卷七百四十七",
        "no#": 89
    },
    {
        "title": "㶉𫛶",
        "author": "李中",
        "biography": "",
        "paragraphs": [
            "流品是鸳鸯，翻飞云水乡。风高离极浦，烟暝下方塘。",
            "比鹭行藏别，穿荷羽翼香。双双浴轻浪，谁见在潇湘。"
        ],
        "notes": [
            ""
        ],
        "volume": "卷七百四十七",
        "no#": 90
    },
    {
        "title": "所思",
        "author": "李中",
        "biography": "",
        "paragraphs": [
            "离思春来切，谁能慰寂寥。花飞寒食过，云重楚山遥。",
            "耿耿梦徒往，悠悠鬓易凋。那堪对明月，独立水边桥。"
        ],
        "notes": [
            ""
        ],
        "volume": "卷七百四十七",
        "no#": 91
    }
]