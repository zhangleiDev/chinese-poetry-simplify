[
    {
        "title": "经马镇西宅",
        "author": "许浑",
        "biography": "",
        "paragraphs": [
            "将军久已没，行客自兴哀。功业山长在，繁华水不回。",
            "乱藤侵废井，荒菊上丛台。借问此中事，几家歌舞来。"
        ],
        "notes": [
            ""
        ],
        "volume": "卷五百二十九",
        "no#": 1
    },
    {
        "title": "重游郁林寺道玄上人院",
        "author": "许浑",
        "biography": "",
        "paragraphs": [
            "藤杖叩松关，春溪㔉药还。雨晴巢燕急，波暖浴鸥闲。",
            "倚槛花临水，回舟月照山。忆归师莫笑，书剑在人间。"
        ],
        "notes": [
            ""
        ],
        "volume": "卷五百二十九",
        "no#": 2
    },
    {
        "title": "泛溪",
        "author": "许浑",
        "biography": "",
        "paragraphs": [
            "疑与武陵通，青溪碧嶂中。水寒深见石，松晚静闻风。",
            "遁迹驱鸡吏，冥心失马翁。才应毕婚嫁，还此息微躬。"
        ],
        "notes": [
            ""
        ],
        "volume": "卷五百二十九",
        "no#": 3
    },
    {
        "title": "送楼烦李别驾",
        "author": "许浑",
        "biography": "",
        "paragraphs": [
            "琴清诗思劳，更欲学龙韬。王粲暂停笔，吕虔初佩刀。",
            "夜吟关月静，秋望塞云高。去去从军乐，雕飞代马豪。"
        ],
        "notes": [
            ""
        ],
        "volume": "卷五百二十九",
        "no#": 4
    },
    {
        "title": "闻两河用兵因贻友人",
        "author": "许浑",
        "biography": "",
        "paragraphs": [
            "故人日已远，身事与谁论。性拙难趋世，心孤易感恩。",
            "秋悲怜宋玉，夜舞笑刘琨。徒有干时策，青山尚掩门。"
        ],
        "notes": [
            ""
        ],
        "volume": "卷五百二十九",
        "no#": 5
    },
    {
        "title": "献白尹",
        "author": "许浑",
        "biography": "",
        "paragraphs": [
            "醉舞任生涯，褐宽乌帽斜。庾公先在郡，疏傅早还家。",
            "林晚鸟争树，园春蜂护花。高吟应更逸，嵩洛旧烟霞。"
        ],
        "notes": [
            ""
        ],
        "volume": "卷五百二十九",
        "no#": 6
    },
    {
        "title": "茅山赠梁尊师",
        "author": "许浑",
        "biography": "",
        "paragraphs": [
            "云屋何年客，青山白日长。种花春扫雪，看箓夜焚香。",
            "上象壶中阔，平生梦里忙。幸承仙籍后，乞取大还方。"
        ],
        "notes": [
            ""
        ],
        "volume": "卷五百二十九",
        "no#": 7
    },
    {
        "title": "闻薛先辈陪大夫看早梅因寄",
        "author": "许浑",
        "biography": "",
        "paragraphs": [
            "涧梅寒正发，莫信笛中吹。素艳雪凝树，清香风满枝。",
            "折惊山鸟散，携任野蜂随。今日从公醉，何人倒接z5。"
        ],
        "notes": [
            ""
        ],
        "volume": "卷五百二十九",
        "no#": 8
    },
    {
        "title": "送前缑氏韦明府南游",
        "author": "许浑",
        "biography": "",
        "paragraphs": [
            "酒阑横剑歌，日暮望关河。道直去官早，家贫为客多。",
            "山昏函谷雨，木落洞庭波。莫尽远游兴，故园荒薜萝。"
        ],
        "notes": [
            ""
        ],
        "volume": "卷五百二十九",
        "no#": 9
    },
    {
        "title": "看雪",
        "author": "许浑",
        "biography": "",
        "paragraphs": [
            "松亚竹珊珊，心知万井欢。山明迷旧径，溪满涨新澜。",
            "客醉瑶台曙，兵防玉塞寒。红楼知有酒，谁肯学袁安。"
        ],
        "notes": [
            ""
        ],
        "volume": "卷五百二十九",
        "no#": 10
    },
    {
        "title": "赠僧",
        "author": "许浑",
        "biography": "",
        "paragraphs": [
            "心法本无住，流沙归复来。锡随山鸟动，经附海船回。",
            "洗足柳遮寺，坐禅花委苔。唯将一童子，又欲上天台。"
        ],
        "notes": [
            ""
        ],
        "volume": "卷五百二十九",
        "no#": 11
    },
    {
        "title": "趋慈和寺移宴",
        "author": "许浑",
        "biography": "",
        "paragraphs": [
            "高寺移清宴，渔舟系绿萝。潮平秋水阔，云敛暮山多。",
            "广槛停箫鼓，繁弦散绮罗。西楼半床月，莫问夜如何。"
        ],
        "notes": [
            ""
        ],
        "volume": "卷五百二十九",
        "no#": 12
    },
    {
        "title": "留赠偃师主人",
        "author": "许浑",
        "biography": "",
        "paragraphs": [
            "孤城漏未残，徒侣拂征鞍。洛北去游远，淮南归梦阑。",
            "晓灯回壁暗，晴雪卷帘寒。强尽主人酒，出门行路难。"
        ],
        "notes": [
            ""
        ],
        "volume": "卷五百二十九",
        "no#": 13
    },
    {
        "title": "送南陵李少府",
        "author": "许浑",
        "biography": "",
        "paragraphs": [
            "高人亦未闲，来往楚云间。剑在心应壮，书穷鬓已斑。",
            "落帆秋水寺，驱马夕阳山。明日南昌尉，空斋又掩关。"
        ],
        "notes": [
            ""
        ],
        "volume": "卷五百二十九",
        "no#": 14
    },
    {
        "title": "别韦处士",
        "author": "许浑",
        "biography": "",
        "paragraphs": [
            "南北断蓬飞，别多相见稀。更伤今日酒，未换昔年衣。",
            "旧友几人在，故乡何处归。秦原向西路，云晚雪霏霏。"
        ],
        "notes": [
            ""
        ],
        "volume": "卷五百二十九",
        "no#": 15
    },
    {
        "title": "九日登樟亭驿楼",
        "author": "许浑",
        "biography": "",
        "paragraphs": [
            "鲈鲙与莼羹，西风片席轻。潮回孤岛晚，云敛众山晴。",
            "丹羽下高阁，黄花垂古城。因秋倍多感，乡树接咸京。"
        ],
        "notes": [
            ""
        ],
        "volume": "卷五百二十九",
        "no#": 16
    },
    {
        "title": "再游越中，伤朱余庆协律好直上人",
        "author": "许浑",
        "biography": "",
        "paragraphs": [
            "昔年湖上客，留访雪山翁。王氏船犹在，萧家寺已空。",
            "月高花有露，烟合水无风。处处多遗韵，何曾入剡中。"
        ],
        "notes": [
            ""
        ],
        "volume": "卷五百二十九",
        "no#": 17
    },
    {
        "title": "京口津亭送张崔二侍御",
        "author": "许浑",
        "biography": "",
        "paragraphs": [
            "爱树满西津，津亭堕泪频。素车应度洛，珠履更归秦。",
            "水接三湘暮，山通五岭春。伤离与怀旧，明日白头人。"
        ],
        "notes": [
            ""
        ],
        "volume": "卷五百二十九",
        "no#": 18
    },
    {
        "title": "江楼夜别",
        "author": "许浑",
        "biography": "",
        "paragraphs": [
            "离别奈情何，江楼凝艳歌。蕙兰秋露重，芦苇夜风多。",
            "深怨寄清瑟，远愁生翠蛾。酒酣相顾起，明月棹寒波。"
        ],
        "notes": [
            ""
        ],
        "volume": "卷五百二十九",
        "no#": 19
    },
    {
        "title": "送惟素上人归新安",
        "author": "许浑",
        "biography": "",
        "paragraphs": [
            "山空叶复落，一径下新安。风急渡溪晚，雪晴归寺寒。",
            "寻云策藤杖，向日倚蒲团。宁忆西游客，劳劳歌路难。"
        ],
        "notes": [
            ""
        ],
        "volume": "卷五百二十九",
        "no#": 20
    },
    {
        "title": "霅上宴别",
        "author": "许浑",
        "biography": "",
        "paragraphs": [
            "山断水茫茫，洛人西路长。笙歌留远棹，风雨寄华堂。",
            "红壁耿秋烛，翠帘凝晓香。谁堪从此去，云树满陵阳。"
        ],
        "notes": [
            ""
        ],
        "volume": "卷五百二十九",
        "no#": 21
    },
    {
        "title": "下第别友人杨至之",
        "author": "许浑",
        "biography": "",
        "paragraphs": [
            "花落水潺潺，十年离旧山。夜愁添白发，春泪减朱颜。",
            "孤剑北游塞，远书东出关。逢君话心曲，一醉灞陵间。"
        ],
        "notes": [
            ""
        ],
        "volume": "卷五百二十九",
        "no#": 22
    },
    {
        "title": "寻戴处士",
        "author": "许浑",
        "biography": "",
        "paragraphs": [
            "车马长安道，谁知大隐心。蛮僧留古镜，蜀客寄新琴。",
            "晒药竹斋暖，捣茶松院深。思君一相访，残雪似山阴。"
        ],
        "notes": [
            ""
        ],
        "volume": "卷五百二十九",
        "no#": 23
    },
    {
        "title": "放猿",
        "author": "许浑",
        "biography": "",
        "paragraphs": [
            "殷勤解金锁，昨夜雨凄凄。山浅忆巫峡，水寒思建溪。",
            "远寻红树宿，深向白云啼。好觅来时路，烟萝莫共迷。"
        ],
        "notes": [
            ""
        ],
        "volume": "卷五百二十九",
        "no#": 24
    },
    {
        "title": "将离郊园留示弟侄",
        "author": "许浑",
        "biography": "",
        "paragraphs": [
            "身贱与心违，秋风生旅衣。久贫辞国远，多病在家稀。",
            "山暝客初散，树凉人未归。西都万余里，明旦别柴扉。"
        ],
        "notes": [
            ""
        ],
        "volume": "卷五百二十九",
        "no#": 25
    },
    {
        "title": "夜归丁卯桥村舍",
        "author": "许浑",
        "biography": "",
        "paragraphs": [
            "月凉风静夜，归客泊岩前。桥响犬遥吠，庭空人散眠。",
            "紫蒲低水槛，红叶半江船。自有还家计，南湖二顷田。"
        ],
        "notes": [
            ""
        ],
        "volume": "卷五百二十九",
        "no#": 26
    },
    {
        "title": "题青山馆",
        "author": "许浑",
        "biography": "",
        "paragraphs": [
            "昔人诗酒地，芳草思王孙。白水半塘岸，青山横郭门。",
            "悬岩碑已折，磐石井犹存。无处继行乐，野花空一尊。"
        ],
        "notes": [
            ""
        ],
        "volume": "卷五百二十九",
        "no#": 27
    },
    {
        "title": "秋日众哲馆对竹",
        "author": "许浑",
        "biography": "",
        "paragraphs": [
            "萧萧凌雪霜，浓翠异三湘。疏影月移壁，寒声风满堂。",
            "卷帘秋更早，高枕夜偏长。忽忆秦溪路，万竿今正凉。"
        ],
        "notes": [
            ""
        ],
        "volume": "卷五百二十九",
        "no#": 28
    },
    {
        "title": "春日题韦曲野老村舍二首",
        "author": "许浑",
        "biography": "",
        "paragraphs": [
            "绕屋遍桑麻，村南第一家。林繁树势直，溪转水纹斜。",
            "竹院昼看笋，药栏春卖花。故园归未得，到此是天涯。",
            "北岭枕南塘，数家村落长。莺啼幼妇懒，蚕出小姑忙。",
            "烟草近沟湿，风花临路香。自怜非楚客，春望亦心伤。"
        ],
        "notes": [
            ""
        ],
        "volume": "卷五百二十九",
        "no#": 29
    },
    {
        "title": "崇圣寺别杨至之",
        "author": "许浑",
        "biography": "",
        "paragraphs": [
            "萧寺暂相逢，离忧满病容。寒斋秋少燕，阴壁夜多蛩。",
            "树暗水千里，山深云万重。怀君在书信，莫过雁回峰。"
        ],
        "notes": [
            ""
        ],
        "volume": "卷五百二十九",
        "no#": 30
    },
    {
        "title": "途经李翰林墓",
        "author": "许浑",
        "biography": "",
        "paragraphs": [
            "气逸何人识，才高举世疑。祢生狂善赋，陶令醉能诗。",
            "碧水鲈鱼思，青山𫛳鸟悲。至今孤冢在，荆棘楚江湄。"
        ],
        "notes": [
            ""
        ],
        "volume": "卷五百二十九",
        "no#": 31
    },
    {
        "title": "严陵钓台贻行侣",
        "author": "许浑",
        "biography": "",
        "paragraphs": [
            "故人天下定，垂钓碧岩幽。旧迹随台古，高名寄水流。",
            "鸟喧群木晚，蝉急众山秋。更待新安月，凭君暂驻舟。"
        ],
        "notes": [
            ""
        ],
        "volume": "卷五百二十九",
        "no#": 32
    },
    {
        "title": "南楼春望",
        "author": "许浑",
        "biography": "",
        "paragraphs": [
            "南楼春一望，云水共昏昏。野店归山路，危桥带郭村。",
            "晴烟和草色，夜雨长溪痕。下岸谁家住，残阳半掩门。"
        ],
        "notes": [
            ""
        ],
        "volume": "卷五百二十九",
        "no#": 33
    },
    {
        "title": "送无梦道人先归甘露寺",
        "author": "许浑",
        "biography": "",
        "paragraphs": [
            "飘飘随晚浪，杯影入鸥群。岸冻千船雪，岩阴一寺云。",
            "夜灯江北见，寒磬水西闻。鹤岭烟霞在，归期不羡君。"
        ],
        "notes": [
            ""
        ],
        "volume": "卷五百二十九",
        "no#": 34
    },
    {
        "title": "闲居孟夏即事",
        "author": "许浑",
        "biography": "",
        "paragraphs": [
            "绿树荫青苔，柴门临水开。簟凉初熟麦，枕腻乍经梅。",
            "鱼跃海风起，鼍鸣江雨来。佳人竟何处，日夕上楼台。"
        ],
        "notes": [
            ""
        ],
        "volume": "卷五百二十九",
        "no#": 35
    },
    {
        "title": "题灞西骆隐士",
        "author": "许浑",
        "biography": "",
        "paragraphs": [
            "磻溪连灞水，商岭接秦山。青汉不回驾，白云长掩关。",
            "雀喧知鹤静，凫戏识鸥闲。却笑南昌尉，悠悠城市间。"
        ],
        "notes": [
            ""
        ],
        "volume": "卷五百二十九",
        "no#": 36
    },
    {
        "title": "溪亭二首",
        "author": "许浑",
        "biography": "",
        "paragraphs": [
            "溪亭四面山，横柳半溪湾。蝉响螳螂急，鱼深翡翠闲。",
            "水寒留客醉，月上与僧还。犹恋萧萧竹，西斋未掩关。",
            "暖枕眠溪柳，僧斋昨夜期。茶香秋梦后，松韵晚吟时。",
            "共戏鱼翻藻，争栖鸟坠枝。重阳应一醉，栽菊助东篱。"
        ],
        "notes": [
            ""
        ],
        "volume": "卷五百二十九",
        "no#": 37
    },
    {
        "title": "秋日赴阙题潼关驿楼",
        "author": "许浑",
        "biography": "",
        "paragraphs": [
            "红叶晚萧萧，长亭酒一瓢。残云归太华，疏雨过中条。",
            "树色随山迥，河声入海遥。帝乡明日到，犹自梦渔樵。"
        ],
        "notes": [
            ""
        ],
        "volume": "卷五百二十九",
        "no#": 38
    },
    {
        "title": "吴门送客早发",
        "author": "许浑",
        "biography": "",
        "paragraphs": [
            "吴歌咽深思，楚客怨归程。寺晓楼台迥，江秋管吹清。",
            "早潮低水槛，残月下山城。惆怅回舟日，湘南春草生。"
        ],
        "notes": [
            ""
        ],
        "volume": "卷五百二十九",
        "no#": 39
    },
    {
        "title": "送太昱禅师",
        "author": "许浑",
        "biography": "",
        "paragraphs": [
            "禅床深竹里，心与径山期。结社多高客，登坛尽小师。",
            "早秋归寺远，新雨上滩迟。别后江云碧，南斋一首诗。"
        ],
        "notes": [
            ""
        ],
        "volume": "卷五百二十九",
        "no#": 40
    },
    {
        "title": "旅怀",
        "author": "许浑",
        "biography": "",
        "paragraphs": [
            "征车何轧轧，南北极天涯。孤枕易为客，远书难到家。",
            "乡连云外树，城闭月中花。犹有扁舟思，前年别若耶。"
        ],
        "notes": [
            ""
        ],
        "volume": "卷五百二十九",
        "no#": 41
    }
]