[
    {
        "title": "赠药山高僧惟俨二首",
        "author": "李翱",
        "biography": "",
        "paragraphs": [
            "练得身形似鹤形，千株松下两函经。",
            "我来问道无余说，云在青霄水在瓶。",
            "选得幽居惬野情，终年无送亦无迎。",
            "有时直上孤峰顶，月下披云啸一声。"
        ],
        "notes": [
            ""
        ],
        "volume": "卷三百六十九",
        "no#": 1
    },
    {
        "title": "赠毛仙翁",
        "author": "李翱",
        "biography": "",
        "paragraphs": [
            "紫霄仙客下三山，因救生灵到世间。龟鹤计年承甲子，",
            "从此便教尘骨贵，九霄云路愿追攀。"
        ],
        "notes": [
            ""
        ],
        "volume": "卷三百六十九",
        "no#": 2
    },
    {
        "title": "拜禹歌",
        "author": "李翱",
        "biography": "",
        "paragraphs": [
            "惟天地之无穷兮，哀生人之常勤。往者吾弗及兮，"
        ],
        "notes": [
            ""
        ],
        "volume": "卷三百六十九",
        "no#": 3
    },
    {
        "title": "广庆寺",
        "author": "李翱",
        "biography": "",
        "paragraphs": [
            "传者不足信，见景胜如闻。一水远赴海，两山高入云。",
            "鱼龙晴自戏，猿狖晚成群。醉酒斜阳下，离心草自熏。"
        ],
        "notes": [
            ""
        ],
        "volume": "卷三百六十九",
        "no#": 4
    },
    {
        "title": "奉酬刘言史宴光风亭",
        "author": "李翱",
        "biography": "",
        "paragraphs": [
            "闰余春早景沉沉，禊饮风亭恣赏心。",
            "红袖青娥留永夕，汉阴宁肯羡山阴。"
        ],
        "notes": [
            ""
        ],
        "volume": "卷三百六十九",
        "no#": 5
    },
    {
        "title": "戏赠诗",
        "author": "李翱",
        "biography": "",
        "paragraphs": [
            "县君好砖渠，绕水恣行游。鄙性乐疏野，凿地便成沟。",
            "两岸值芳草，中央漾清流。所尚既不同，砖凿可自修。",
            "从他后人见，境趣谁为幽。"
        ],
        "notes": [
            ""
        ],
        "volume": "卷三百六十九",
        "no#": 6
    },
    {
        "title": "题浯溪石",
        "author": "皇甫湜",
        "biography": "",
        "paragraphs": [
            "次山有文章，可惋只在碎。然长于指叙，约洁有余态。",
            "心语适相应，出句多分外。于诸作者间，拔戟成一队。",
            "中行虽富剧，粹美若可盖。子昂感遇佳，未若君雅裁。",
            "退之全而神，上与千载对。李杜才海翻，高下非可概。",
            "文与一气间，为物莫与大。先王路不荒，岂不仰吾辈。",
            "石屏立衙衙，溪口扬素濑。我思何人知，徙倚如有待。"
        ],
        "notes": [
            ""
        ],
        "volume": "卷三百六十九",
        "no#": 7
    },
    {
        "title": "石佛谷",
        "author": "皇甫湜",
        "biography": "",
        "paragraphs": [
            "澶漫太行北，千里一块石。平腹有壑谷，深广数百尺。",
            "土僧何为者，老草毛发白。寝处容身龛，足膝隐成迹。",
            "金仙琢灵象，相好倚北壁。花座五云扶，玉毫六虚射。",
            "文人留纪述，时事可辨析。鸟迹巧均分，龙骸极臒瘠。",
            "枯松间槎枿，猛兽恣腾掷。蛣虫食纵，悬垂露凝滴。",
            "精艺贯古今，穷岩谁爱惜。托师禅诵余，勿使尘埃积。"
        ],
        "notes": [
            ""
        ],
        "volume": "卷三百六十九",
        "no#": 8
    },
    {
        "title": "出世篇",
        "author": "皇甫湜",
        "biography": "",
        "paragraphs": [
            "生当为大丈夫，断羁罗，出泥涂。四散号呶，俶扰无隅。",
            "埋之深渊，飘然上浮。骑龙披青云，泛览游八区。",
            "经太山，绝大海，一长吁。西摩月镜，东弄日珠。",
            "上括天之门，直指帝所居。群仙来迎塞天衢，",
            "食之不饫饫不尽，使人不陋复不愚。旦旦狎玉皇，",
            "俄而散漫，斐然虚无。翕然复抟，抟久而苏。",
            "精神如太阳，霍然照清都。四肢为琅玕，五脏为璠玙。",
            "颜如芙蓉，顶为醍醐。与天地相终始，浩漫为欢娱。",
            "下顾人间，溷粪蝇蛆。"
        ],
        "notes": [
            ""
        ],
        "volume": "卷三百六十九",
        "no#": 9
    },
    {
        "title": "蜀绵州越王楼诗",
        "author": "樊宗师",
        "biography": "",
        "paragraphs": [
            "危楼倚天门，如m6星辰宫。榱薄龙虎怪，洄洄绕雷风。",
            "徂秋试登临，大霭屯乔空。不见西北路，考怀益雕穷。",
            "石濑薄溅溅，上山杳穹穹。昔人创为逝，所适酡颜红。",
            "今我兹之来，犹校成岁功。辍田植科亩，游圃歌芳丛。",
            "地财无丛厚，人室安取丰。既乏富庶能，千万惭文翁。"
        ],
        "notes": [
            ""
        ],
        "volume": "卷三百六十九",
        "no#": 10
    },
    {
        "title": "催妆",
        "author": "卢储",
        "biography": "",
        "paragraphs": [
            "昔年将去玉京游，第一仙人许状头。",
            "今日幸为秦晋会，早教鸾凤下妆楼。"
        ],
        "notes": [
            ""
        ],
        "volume": "卷三百六十九",
        "no#": 11
    },
    {
        "title": "官舍迎内子有庭花开",
        "author": "卢储",
        "biography": "",
        "paragraphs": [
            "芍药斩新栽，当庭数朵开。东风与拘束，留待细君来。"
        ],
        "notes": [
            ""
        ],
        "volume": "卷三百六十九",
        "no#": 12
    },
    {
        "title": "古松感兴",
        "author": "皇甫松",
        "biography": "",
        "paragraphs": [
            "皇天后土力，使我向此生。贵贱不我均，若为天地情。",
            "我家世道德，旨意匡文明。家集四百卷，独立天地经。",
            "寄言青松姿，岂羡朱槿荣。昭昭大化光，共此遗芳馨。"
        ],
        "notes": [
            ""
        ],
        "volume": "卷三百六十九",
        "no#": 13
    },
    {
        "title": "怨回纥歌",
        "author": "皇甫松",
        "biography": "",
        "paragraphs": [
            "白首南朝女，愁听异域歌。收兵颉利国，饮马胡芦河。",
            "毳布腥膻久，穹庐岁月多。雕巢城上宿，吹笛泪滂沱。"
        ],
        "notes": [
            ""
        ],
        "volume": "卷三百六十九",
        "no#": 14
    },
    {
        "title": "江上送别",
        "author": "皇甫松",
        "biography": "",
        "paragraphs": [
            "祖席驻征棹，开帆候信潮。隔筵桃叶泣，吹管杏花飘。",
            "船去鸥飞阁，人归尘上桥。别离惆怅泪，江路湿红蕉。"
        ],
        "notes": [
            ""
        ],
        "volume": "卷三百六十九",
        "no#": 15
    },
    {
        "title": "采莲子二首",
        "author": "皇甫松",
        "biography": "",
        "paragraphs": [
            "菡萏香连十顷陂，小姑贪戏采莲迟。",
            "晚来弄水船头湿，更脱红裙裹鸭儿。",
            "船动湖光滟滟秋，贪看年少信船流。",
            "无端隔水抛莲子，遥被人知半日羞。"
        ],
        "notes": [
            ""
        ],
        "volume": "卷三百六十九",
        "no#": 16
    },
    {
        "title": "抛球乐",
        "author": "皇甫松",
        "biography": "",
        "paragraphs": [
            "红拨一声飘，轻球坠越绡。带翻金孔雀，香满绣蜂腰。",
            "少少抛分数，花枝正索饶。",
            "金蹙花球小，真珠绣带垂。几回冲蜡烛，千度入春怀。",
            "上客终须醉，觥杯自乱排。"
        ],
        "notes": [
            ""
        ],
        "volume": "卷三百六十九",
        "no#": 17
    },
    {
        "title": "劝僧酒",
        "author": "皇甫松",
        "biography": "",
        "paragraphs": [
            "劝僧一杯酒，共看青青山。酣然万象灭，不动心印闲。"
        ],
        "notes": [
            ""
        ],
        "volume": "卷三百六十九",
        "no#": 18
    },
    {
        "title": "登郭隗台",
        "author": "皇甫松",
        "biography": "",
        "paragraphs": [
            "燕相谋在兹，积金黄巍巍。上者欲何颜，使我千载悲。"
        ],
        "notes": [
            ""
        ],
        "volume": "卷三百六十九",
        "no#": 19
    },
    {
        "title": "杨柳枝词二首",
        "author": "皇甫松",
        "biography": "",
        "paragraphs": [
            "烂漫春归水国时，吴王宫殿柳丝垂。",
            "黄莺长叫空闺畔，西子无因更得知。",
            "春入行宫映翠微，玄宗侍女舞烟丝。",
            "如今柳向空城绿，玉笛何人更把吹。"
        ],
        "notes": [
            ""
        ],
        "volume": "卷三百六十九",
        "no#": 20
    },
    {
        "title": "浪淘沙二首",
        "author": "皇甫松",
        "biography": "",
        "paragraphs": [
            "滩头细草接疏林，浪恶罾船半欲沉。",
            "宿鹭眠洲非旧浦，去年沙觜是江心。",
            "蛮歌豆蔻北人愁，松雨蒲风野艇秋。",
            "浪起䴔䴖眠不得，寒沙细细入江流。"
        ],
        "notes": [
            ""
        ],
        "volume": "卷三百六十九",
        "no#": 21
    },
    {
        "title": "句",
        "author": "皇甫松",
        "biography": "",
        "paragraphs": [
            "夜入真珠室，朝游玳瑁宫。（《纪事》载：松为牛僧孺表",
            "甥，不相荐举。因襄阳大水，极言诽谤。真珠乃牛爱姬也）"
        ],
        "notes": [
            ""
        ],
        "volume": "卷三百六十九",
        "no#": 22
    },
    {
        "title": "送皇甫湜赴举",
        "author": "马异",
        "biography": "",
        "paragraphs": [
            "马蹄声特特，去入天子国。借问去是谁，秀才皇甫湜。",
            "吞吐一腹文，八音兼五色。主文有崔李，郁郁为朝德。",
            "青铜镜必明，朱丝绳必直。称意太平年，愿子长相忆。"
        ],
        "notes": [
            ""
        ],
        "volume": "卷三百六十九",
        "no#": 23
    },
    {
        "title": "贞元旱岁",
        "author": "马异",
        "biography": "",
        "paragraphs": [
            "赤地炎都寸草无，百川水沸煮虫鱼。",
            "定应焦烂无人救，泪落三篇古尚书。"
        ],
        "notes": [
            ""
        ],
        "volume": "卷三百六十九",
        "no#": 24
    },
    {
        "title": "暮春醉中寄李干秀才",
        "author": "马异",
        "biography": "",
        "paragraphs": [
            "欢异且交亲，酒生开瓮春。不须愁犯卯，且乞醉过申。",
            "折草为筹箸，铺花作锦裀。娇莺解言语，留客也殷勤。"
        ],
        "notes": [
            ""
        ],
        "volume": "卷三百六十九",
        "no#": 25
    },
    {
        "title": "答卢仝结交诗",
        "author": "马异",
        "biography": "",
        "paragraphs": [
            "有鸟自南翔，口衔一书扎，达我山之维。",
            "开缄金玉焕陆离，乃是卢仝结交诗。此诗峭绝天边格，",
            "莫嗟独笑无往还，月中芳桂难追攀。况值乱邦不平年，",
            "上天不识察，仰我为辽天失所，将吾剑兮切淤泥，",
            "抱锄㔉地芸芝术，偃盖参天旧有松，术与松兮保身世。",
            "卧居居兮起于于，漱潺潺兮聆嘒嘒。道在其中可终岁，",
            "钢刀剉骨不辞去，卑躬君子今明明。俯首辞山心惨恻，",
            "为报覃怀心结交，死生富贵存后凋。我心不畏朱公叔，",
            "河水悠悠山之间，无由把袂摅怀抱。忆仝吟能文，"
        ],
        "notes": [
            ""
        ],
        "volume": "卷三百六十九",
        "no#": 26
    }
]