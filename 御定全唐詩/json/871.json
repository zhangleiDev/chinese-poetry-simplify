[
    {
        "title": "与王仙客互嘲",
        "author": "甘洽",
        "biography": "",
        "paragraphs": [
            "王，计尔应姓田。为你面拨獭，抽却你两边。——甘洽",
            "甘，计尔应姓丹。为你头不曲，回脚向上安。——仙客"
        ],
        "notes": [
            ""
        ],
        "volume": "卷八百七十一",
        "no#": 1
    },
    {
        "title": "题濠州高塘馆",
        "author": "阎敬爱",
        "biography": "",
        "paragraphs": [
            "借问襄王安在哉，山川此地胜阳台。",
            "今宵寓宿高塘馆，神女何曾入梦来。"
        ],
        "notes": [
            ""
        ],
        "volume": "卷八百七十一",
        "no#": 2
    },
    {
        "title": "题敬爱诗后",
        "author": "李和风",
        "biography": "",
        "paragraphs": [
            "高唐不是这高塘，淮畔荆南各异方。",
            "若向此中求荐枕，参差笑杀楚襄王。"
        ],
        "notes": [
            ""
        ],
        "volume": "卷八百七十一",
        "no#": 3
    },
    {
        "title": "答日休皮字诗",
        "author": "归氏子",
        "biography": "",
        "paragraphs": [
            "八片尖裁浪作球，火中燖了水中揉。",
            "一包闲气如长在，惹踢招拳卒未休。"
        ],
        "notes": [
            ""
        ],
        "volume": "卷八百七十一",
        "no#": 4
    },
    {
        "title": "谑池亳二州宾佐兼寄宣武军掌书记李昼",
        "author": "张鲁封",
        "biography": "",
        "paragraphs": [
            "杜叟学仙轻蕙质，韦公事佛畏青娥。",
            "乐营却是闲人管，两地风情日渐多。"
        ],
        "notes": [
            ""
        ],
        "volume": "卷八百七十一",
        "no#": 5
    },
    {
        "title": "戏酬张鲁封",
        "author": "李昼",
        "biography": "",
        "paragraphs": [
            "秋浦亚卿颜叔子，谯都中宪老桑门。",
            "如今柳巷通车马，唯恐他时立棘垣。"
        ],
        "notes": [
            ""
        ],
        "volume": "卷八百七十一",
        "no#": 6
    },
    {
        "title": "即事",
        "author": "杨鸾",
        "biography": "",
        "paragraphs": [
            "白日苍蝇满饭盘，夜间蚊子又成团。",
            "每到更深人静后，定来头上咬杨鸾。"
        ],
        "notes": [
            ""
        ],
        "volume": "卷八百七十一",
        "no#": 7
    },
    {
        "title": "嘲周颛",
        "author": "座客",
        "biography": "",
        "paragraphs": [
            "龙津掉尾十年劳，声价当时斗月高。",
            "惟有红妆回舞手，似持霜刀向猿猱。"
        ],
        "notes": [
            ""
        ],
        "volume": "卷八百七十一",
        "no#": 8
    },
    {
        "title": "和座客",
        "author": "周颛",
        "biography": "",
        "paragraphs": [
            "十载文场敢惮劳，宋都回鶂为风高。",
            "今朝甘被花枝笑，任道尊前爱缚猱。"
        ],
        "notes": [
            ""
        ],
        "volume": "卷八百七十一",
        "no#": 9
    },
    {
        "title": "答或人",
        "author": "张鷟",
        "biography": "",
        "paragraphs": [
            "宁可且将朱唇饮酒，谁能逐你黑齿常之。"
        ],
        "notes": [
            ""
        ],
        "volume": "卷八百七十一",
        "no#": 10
    },
    {
        "title": "嘲崔嘏",
        "author": "施肩吾",
        "biography": "",
        "paragraphs": [
            "二十九人及第，五十七眼看花。"
        ],
        "notes": [
            ""
        ],
        "volume": "卷八百七十一",
        "no#": 11
    },
    {
        "title": "岭南诗句",
        "author": "苏芸",
        "biography": "",
        "paragraphs": [
            "郭里多榕树，街中足使君。"
        ],
        "notes": [
            ""
        ],
        "volume": "卷八百七十一",
        "no#": 12
    },
    {
        "title": "谐诗逸句",
        "author": "包贺",
        "biography": "",
        "paragraphs": [
            "雾是山巾子，船为水靸鞋。",
            "棹摇船掠鬓，风动水槌胸。",
            "苦竹笋抽青橛子，石榴树挂小瓶儿。"
        ],
        "notes": [
            ""
        ],
        "volume": "卷八百七十一",
        "no#": 13
    },
    {
        "title": "题洞庭湖",
        "author": "蔡押衙",
        "biography": "",
        "paragraphs": [
            "可怜洞庭湖，恰到三冬无髭须。"
        ],
        "notes": [
            ""
        ],
        "volume": "卷八百七十一",
        "no#": 14
    },
    {
        "title": "戏令狐相",
        "author": "温庭筠",
        "biography": "",
        "paragraphs": [
            "自从元老登庸后，天下诸胡悉带铃。"
        ],
        "notes": [
            ""
        ],
        "volume": "卷八百七十一",
        "no#": 15
    },
    {
        "title": "与罗隐互谑",
        "author": "顾云",
        "biography": "",
        "paragraphs": [
            "青蝇被扇扇离席，——顾云",
            "白泽遭钉钉在门。——罗隐"
        ],
        "notes": [
            ""
        ],
        "volume": "卷八百七十一",
        "no#": 16
    },
    {
        "title": "引自落便宜句",
        "author": "孙光宪",
        "biography": "",
        "paragraphs": [
            "窗下有时留客宿，室中无事伴僧眠。"
        ],
        "notes": [
            ""
        ],
        "volume": "卷八百七十一",
        "no#": 17
    },
    {
        "title": "嘲廪丘令丞",
        "author": "商则",
        "biography": "",
        "paragraphs": [
            "令丞俱动手，县尉止回身。"
        ],
        "notes": [
            ""
        ],
        "volume": "卷八百七十一",
        "no#": 18
    },
    {
        "title": "题汉祖庙",
        "author": "罗颖",
        "biography": "",
        "paragraphs": [
            "项羽英雄犹不惧，可怜容得辟阳侯。"
        ],
        "notes": [
            ""
        ],
        "volume": "卷八百七十一",
        "no#": 19
    },
    {
        "title": "自赋催妆诗",
        "author": "陈峤",
        "biography": "",
        "paragraphs": [
            "彭祖尚闻年八百，陈郎犹是小孩儿。"
        ],
        "notes": [
            ""
        ],
        "volume": "卷八百七十一",
        "no#": 20
    },
    {
        "title": "戏为举子对句",
        "author": "何承裕",
        "biography": "",
        "paragraphs": [
            "晓来犬吠张三妇，日暮猿啼吕四妻。"
        ],
        "notes": [
            ""
        ],
        "volume": "卷八百七十一",
        "no#": 21
    },
    {
        "title": "答弟妇歇后语",
        "author": "李涛",
        "biography": "",
        "paragraphs": [
            "惭无窦建，愧作梁山。"
        ],
        "notes": [
            ""
        ],
        "volume": "卷八百七十一",
        "no#": 22
    },
    {
        "title": "与释惠江互谑",
        "author": "程紫霄",
        "biography": "",
        "paragraphs": [
            "僧录琵琶腿，——程紫霄",
            "先生觱栗头。——释惠江"
        ],
        "notes": [
            ""
        ],
        "volume": "卷八百七十一",
        "no#": 23
    },
    {
        "title": "与李荣互谑",
        "author": "僧法轨",
        "biography": "",
        "paragraphs": [
            "姓李应须礼，言荣又不荣。——僧法轨",
            "身长三尺半，头毛犹未生。——李荣"
        ],
        "notes": [
            ""
        ],
        "volume": "卷八百七十一",
        "no#": 24
    }
]