[
    {
        "title": "剑池",
        "author": "李岘",
        "biography": "",
        "paragraphs": [
            "阖闾葬日劳人力，嬴政穿来役鬼功。",
            "澄碧尚疑神物在，等闲雷雨起潭中。"
        ],
        "notes": [
            ""
        ],
        "volume": "卷二百一十五",
        "no#": 1
    },
    {
        "title": "张公洞",
        "author": "李栖筠",
        "biography": "",
        "paragraphs": [
            "一径深窈窕，上升翠微中。忽然灵洞前，日月开仙宫。",
            "道士十二人，往还驭清风。焚香入深洞，巨石如虚空。",
            "夙夜备苹藻，诏书祠张公。五云何裴回，玄鹤下苍穹。",
            "我本道门子，愿言出尘笼。扫除方寸间，几与神灵通。",
            "宿昔勤梦想，契之在深衷。迟回将不还，章绶系我躬。",
            "稽首谢真侣，辞满归崆峒。"
        ],
        "notes": [
            ""
        ],
        "volume": "卷二百一十五",
        "no#": 2
    },
    {
        "title": "投宋大夫",
        "author": "李栖筠",
        "biography": "",
        "paragraphs": [
            "十处投人九处违，家乡万里又空归。",
            "严霜昨夜侵人骨，谁念高堂未授衣。"
        ],
        "notes": [
            ""
        ],
        "volume": "卷二百一十五",
        "no#": 3
    },
    {
        "title": "宝林寺作",
        "author": "徐浩",
        "biography": "",
        "paragraphs": [
            "兹山昔飞来，远自琅琊台。孤岫龟形在，深泉鳗井开。",
            "越王屡登陟，何相传词才。塔庙崇其巅，规模称壮哉。",
            "禅堂清溽润，高阁无恢炱。照耀珠吐月，铿轰钟隐雷。",
            "揆余久缨弁，末路遭邅回。一弃沧海曲，六年稽岭隈。",
            "逝川惜东驶，驰景怜西颓。腰带愁疾减，容颜衰悴催。",
            "赖居兹寺中，法士多瑰能。洗心听经论，礼足蠲凶灾。",
            "永愿依胜侣，清江乘度杯。"
        ],
        "notes": [
            ""
        ],
        "volume": "卷二百一十五",
        "no#": 4
    },
    {
        "title": "谒禹庙",
        "author": "徐浩",
        "biography": "",
        "paragraphs": [
            "亩浍敷四海，川源涤九州。既膺九命锡，乃建洪范畴。",
            "鼎革固天启，运兴匪人谋。肇开宅土业，永庇昏垫忧。",
            "山足灵庙在，门前清镜流。象筵陈玉帛，容卫俨戈矛。",
            "探穴图书朽，卑宫堂殿修。梅梁今不坏，松祏古仍留。",
            "负责故乡近，朅来申俎羞。为鱼知造化，叹凤仰徽猷。",
            "不复闻夏乐，唯余奏楚幽。婆娑非舞羽，镗鞳异鸣球。",
            "盛德吾无间，高功谁与俦。灾淫破凶慝，祚圣拥神休。",
            "出谷莺初语，空山猿独愁。春晖生草树，柳色暖汀州。",
            "恩贷题舆重，荣殊衣锦游。宦情同械系，生理任桴浮。",
            "地极临沧海，天遥过斗牛。精诚如可谅，他日寄冥搜。"
        ],
        "notes": [
            ""
        ],
        "volume": "卷二百一十五",
        "no#": 5
    },
    {
        "title": "自悼",
        "author": "薛令之",
        "biography": "",
        "paragraphs": [
            "朝日上团团，照见先生盘。盘中何所有，苜蓿长阑干。",
            "饭涩匙难绾，羹稀箸易宽。只可谋朝夕，何由保岁寒。"
        ],
        "notes": [
            ""
        ],
        "volume": "卷二百一十五",
        "no#": 6
    },
    {
        "title": "灵岩寺",
        "author": "薛令之",
        "biography": "",
        "paragraphs": [
            "草堂栖在灵山谷，勤苦诗书向灯烛。",
            "柴门半掩寂无人，惟有白云相伴宿。"
        ],
        "notes": [
            ""
        ],
        "volume": "卷二百一十五",
        "no#": 7
    },
    {
        "title": "湘夫人",
        "author": "邹绍先",
        "biography": "",
        "paragraphs": [
            "枫叶下秋渚，二妃愁渡湘。疑山空杳蔼，何处望君王。",
            "日落水云里，悠悠心自伤。"
        ],
        "notes": [
            ""
        ],
        "volume": "卷二百一十五",
        "no#": 8
    },
    {
        "title": "寄妻父刘长卿",
        "author": "李穆",
        "biography": "",
        "paragraphs": [
            "处处云山无尽时，桐庐南望转参差。",
            "舟人莫道新安近，欲上潺湲行自迟。"
        ],
        "notes": [
            ""
        ],
        "volume": "卷二百一十五",
        "no#": 9
    },
    {
        "title": "短歌行",
        "author": "冯著",
        "biography": "",
        "paragraphs": [
            "寂寞草中兰，亭亭山上松。贞芳日有分，生长耐相容。",
            "结根各得地，幸沾雨露功。参辰无停泊，且顾一西东。",
            "君但开怀抱，猜恨莫匆匆。"
        ],
        "notes": [
            ""
        ],
        "volume": "卷二百一十五",
        "no#": 10
    },
    {
        "title": "洛阳道",
        "author": "冯著",
        "biography": "",
        "paragraphs": [
            "洛阳宫中花柳春，洛阳道上无行人。皮裘毡帐不相识，",
            "春雨洒，春雨洒，周南一望堪泪下。蓬莱殿中寝胡人，",
            "天津桥上多胡尘，洛阳道上愁杀人。"
        ],
        "notes": [
            ""
        ],
        "volume": "卷二百一十五",
        "no#": 11
    },
    {
        "title": "行路难",
        "author": "冯著",
        "biography": "",
        "paragraphs": [
            "男儿𫐘轲徒搔首，入市脱衣且沽酒。行路难，"
        ],
        "notes": [
            ""
        ],
        "volume": "卷二百一十五",
        "no#": 12
    },
    {
        "title": "燕衔泥",
        "author": "冯著",
        "biography": "",
        "paragraphs": [
            "双燕碌碌飞入屋，屋中老人喜燕归，裴回绕我床头飞。",
            "去年为尔逐黄雀，雨多屋漏泥土落。尔莫厌老翁茅屋低，",
            "井旁写水泥自足，衔泥上屋随尔欲。"
        ],
        "notes": [
            ""
        ],
        "volume": "卷二百一十五",
        "no#": 13
    },
    {
        "title": "同孟浩然宴赋",
        "author": "王迥",
        "biography": "",
        "paragraphs": [
            "屈宋英声今止已，江山继嗣多才子。作者于今尽相似，"
        ],
        "notes": [
            ""
        ],
        "volume": "卷二百一十五",
        "no#": 14
    },
    {
        "title": "尚书都堂瓦松",
        "author": "李晔2",
        "biography": "",
        "paragraphs": [
            "华省秘仙踪，高堂露瓦松。叶因春后长，花为雨来浓。",
            "影混鸳鸯色，光含翡翠容。天然斯所寄，地势太无从。",
            "接栋临双阙，连甍近九重。宁知深涧底，霜雪岁兼封。"
        ],
        "notes": [
            ""
        ],
        "volume": "卷二百一十五",
        "no#": 15
    },
    {
        "title": "省试七月流火",
        "author": "敬括",
        "biography": "",
        "paragraphs": [
            "前庭一叶下，言念忽悲秋。变节金初至，分寒火正流。",
            "气含凉夜早，光拂夏云收。助月微明散，沿河丽景浮。",
            "礼标时令爽，诗兴国风幽。自此观邦正，深知王业休。"
        ],
        "notes": [
            ""
        ],
        "volume": "卷二百一十五",
        "no#": 16
    }
]