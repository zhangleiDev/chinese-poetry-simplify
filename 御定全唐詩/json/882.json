[
    {
        "title": "宗庙九德之歌辞",
        "author": "褚亮",
        "biography": "",
        "paragraphs": [
            "皇祖诞庆，于昭于天。积德斯远，茂攸绪先。",
            "维文应历，神武弘宣。肇迹□水，成功阪泉。",
            "道光覆载，声穆吉先。式备牺象，用□牲牷。",
            "礼终九献，乐展四悬。神贶景福，遐哉永年。"
        ],
        "notes": [
            ""
        ],
        "volume": "卷八百八十二",
        "no#": 1
    },
    {
        "title": "太庙祼地歌辞",
        "author": "陈叔达",
        "biography": "",
        "paragraphs": [
            "清庙既祼，郁鬯推礼。大哉孝思，严恭祖祢。",
            "龙衮以祭，鸾刀思启。发德朱弦，升歌丹陛。",
            "遥享粢盛，堂斟况齐。降福穰穰，来仪济济。"
        ],
        "notes": [
            ""
        ],
        "volume": "卷八百八十二",
        "no#": 2
    },
    {
        "title": "阶前石竹",
        "author": "王绩",
        "biography": "",
        "paragraphs": [
            "上天布甘雨，万物咸均平。自顾微且贱，亦得蒙滋荣。",
            "萋萋结绿枝，晔晔垂朱英。常恐零露降，不得全其生。",
            "叹息聊自思，此生岂我情。昔我未生时，谁者令我萌。",
            "弃置勿重陈，委化何所营。"
        ],
        "notes": [
            ""
        ],
        "volume": "卷八百八十二",
        "no#": 3
    },
    {
        "title": "九月九日",
        "author": "崔善为",
        "biography": "",
        "paragraphs": [
            "九日重阳节，三秋季月残。菊花催晚气，萸房辟早寒。",
            "霜浓鹰击远，雾重雁飞难。谁忆龙山外，萧条边兴阑。"
        ],
        "notes": [
            ""
        ],
        "volume": "卷八百八十二",
        "no#": 4
    },
    {
        "title": "奉和九月九日应制",
        "author": "许敬宗",
        "biography": "",
        "paragraphs": [
            "爽气申时豫，临秋肆武功。太液荣光发，曾城佳气融。",
            "紫霄寒暑丽，黄山极望通。讲艺遵先fN，睹德畅宸衷。",
            "鹫岭飞夏服，娥魄乱雕弓。汗浃镳流赭，尘生埒散红。",
            "饮羽惊开石，中叶遽凋丛。雁殚云路静，乌坠日轮空。",
            "九流参广宴，万宇抃恩隆。"
        ],
        "notes": [
            ""
        ],
        "volume": "卷八百八十二",
        "no#": 5
    },
    {
        "title": "奉和守岁应制",
        "author": "许敬宗",
        "biography": "",
        "paragraphs": [
            "玉管移玄序，金奏赏彤闱。祥鸾歌里转，春燕舞前归。",
            "寿爵传三礼，灯枝丽九微。运广熏风积，恩深湛露晞。",
            "送寒终此夜，延宴待晨晖。"
        ],
        "notes": [
            ""
        ],
        "volume": "卷八百八十二",
        "no#": 6
    },
    {
        "title": "凌晨",
        "author": "卢照邻",
        "biography": "",
        "paragraphs": [
            "日掩鸿都夕，河低乱箭移。虫飞明月户，鹊绕落花枝。",
            "兰襟帐北壑，玉匣鼓文漪。闻有啼莺处，暗幄晓云披。"
        ],
        "notes": [
            ""
        ],
        "volume": "卷八百八十二",
        "no#": 7
    },
    {
        "title": "登北固山",
        "author": "宋之问",
        "biography": "",
        "paragraphs": [
            "京镇周天险，东南作北关。埭横江曲路，戍入海中山。",
            "望越心初切，思秦鬓已斑。空怜上林雁，朝夕待春还。"
        ],
        "notes": [
            ""
        ],
        "volume": "卷八百八十二",
        "no#": 8
    },
    {
        "title": "陪群公登箕山赋得群字",
        "author": "宋之问",
        "biography": "",
        "paragraphs": [
            "许由去已远，冥莫见幽坟。世薄人不贵，兹山唯白云。",
            "宁知三千岁，复有尧为君。时佐激颓俗，登箕挹清芬。",
            "高节虽旦暮，邈与洪崖群。"
        ],
        "notes": [
            ""
        ],
        "volume": "卷八百八十二",
        "no#": 9
    },
    {
        "title": "人日兼立春小园宴",
        "author": "苏颋",
        "biography": "",
        "paragraphs": [
            "黄山积高次，表里望京邑。白日最灵朝，登攀尽原隰。",
            "年灰律象动，阳气开迎入。烟霭长薄含，临流小溪涩。",
            "宾朋莫我弃，词赋当春立。更与韶物期，不孤东园集。"
        ],
        "notes": [
            ""
        ],
        "volume": "卷八百八十二",
        "no#": 10
    },
    {
        "title": "和黄门舅十五夜作",
        "author": "苏颋",
        "biography": "",
        "paragraphs": [
            "闻君陌上来，歌管沸相催。孤月连明照，千灯合暗开。",
            "宝装游骑出，香绕看车回。独有归闲意，春庭伴落梅。"
        ],
        "notes": [
            ""
        ],
        "volume": "卷八百八十二",
        "no#": 11
    },
    {
        "title": "登绵州富乐山别李道士策",
        "author": "薛曜",
        "biography": "",
        "paragraphs": [
            "珠阙昆山远，银宫涨海悬。送君从此路，城郭几千年。",
            "云雾含丹景，桑麻覆细田。笙歌未尽曲，风驭独泠然。"
        ],
        "notes": [
            ""
        ],
        "volume": "卷八百八十二",
        "no#": 12
    },
    {
        "title": "九城寻山水",
        "author": "薛曜",
        "biography": "",
        "paragraphs": [
            "菊浦桃源瞰九城，鸾歌凤啸忽将迎。千岩杂树云霞色，",
            "疑是昔年栖息地，山中日暮有余情。"
        ],
        "notes": [
            ""
        ],
        "volume": "卷八百八十二",
        "no#": 13
    },
    {
        "title": "邙山古意",
        "author": "薛曜",
        "biography": "",
        "paragraphs": [
            "昔掩佳城路，曾惊壑易迁。今接宜都里，翻疑海作田。",
            "镂鼎名应大，生金字不传。风飙吹白日，罗绮拭黄泉。",
            "象凤笙留国，成龙剑上天。长乐移新垄，咸阳失旧阡。",
            "川流徒漫漫，神理竟绵绵。伫见飞来鹤，沈嗟不学仙。"
        ],
        "notes": [
            ""
        ],
        "volume": "卷八百八十二",
        "no#": 14
    },
    {
        "title": "凤阁南厅槐树半生死虽遇阳和终呈枯朽…缘情率尔为咏",
        "author": "李怀远",
        "biography": "",
        "paragraphs": [
            "庭槐岁月深，半死尚抽心。叶少宁障日，枝疏不碍禽。",
            "帷幄谅无取，栋梁非所任。愧在龙楼侧，羞处凤池阴。",
            "未能辞雨露，犹得款衣簪。惜悲生意尽，空余古木吟。"
        ],
        "notes": [
            ""
        ],
        "volume": "卷八百八十二",
        "no#": 15
    },
    {
        "title": "和九月九日登慈恩寺浮图应制",
        "author": "赵彦伯",
        "biography": "",
        "paragraphs": [
            "出豫垂佳节，凭高陟梵宫。皇心满尘界，佛迹现虚空。",
            "日月宜长寿，天人得大通。喜闻题宝偈，受记莫由同。"
        ],
        "notes": [
            ""
        ],
        "volume": "卷八百八十二",
        "no#": 16
    },
    {
        "title": "秋夜巫山",
        "author": "乔备",
        "biography": "",
        "paragraphs": [
            "巫峡裴回雨，阳台淡荡云。江山空窈窕，朝暮自纷氲。",
            "萤色寒秋露，猿啼清夜闻。谁怜梦魂远，肠断思纷纷。"
        ],
        "notes": [
            ""
        ],
        "volume": "卷八百八十二",
        "no#": 17
    },
    {
        "title": "晦日与卢舍人同诣补阙城南林园",
        "author": "孙逖",
        "biography": "",
        "paragraphs": [
            "芳年正月晦，假日早朝回。欲尽三春赏，还钦二阮才。",
            "柳迎郊骑入，花近□庭开。宛是人寰外，真情寓物来。"
        ],
        "notes": [
            ""
        ],
        "volume": "卷八百八十二",
        "no#": 18
    },
    {
        "title": "赠刘蓝田",
        "author": "卢象",
        "biography": "",
        "paragraphs": [
            "篱中犬迎吠，出屋候柴扉。岁晏输井税，山村人暮归。",
            "晚田始家食，余布成我衣。对此能无事，劳君问是非。"
        ],
        "notes": [
            ""
        ],
        "volume": "卷八百八十二",
        "no#": 19
    },
    {
        "title": "清明日青龙寺上方",
        "author": "刘长卿",
        "biography": "",
        "paragraphs": [
            "上方偏可适，季月况堪过。远近人都至，东西山色多。",
            "夕阳留径草，新叶变庭柯。已度清明节，春愁如客何。"
        ],
        "notes": [
            ""
        ],
        "volume": "卷八百八十二",
        "no#": 20
    },
    {
        "title": "羽山",
        "author": "萧颖士",
        "biography": "",
        "paragraphs": [
            "九山方荡潏，三考伫良材。夏祖何屯圮，迁殛此山隈。",
            "空余下泉客，谁复辨黄能。"
        ],
        "notes": [
            ""
        ],
        "volume": "卷八百八十二",
        "no#": 21
    },
    {
        "title": "游马耳山",
        "author": "萧颖士",
        "biography": "",
        "paragraphs": [
            "兹山表东服，远近瞻其名。合遝尽溟涨，浑浑连太清。",
            "我来疑初伏，幽路无炎精。流水出溪尽，覆萝摇风轻。",
            "高深变气候，俯仰暮天晴。入谷烟雨润，登崖云日明。",
            "乾坤正含养，种植总滋荣。草树皆秀色，雏麋乱新声。",
            "攀岩挹桂髓，洞穴拾瑶英。此地隐微径，何人得长生。",
            "宿心尚葛许，弥愿栖蓬瀛。太息宦名路，迟回忠孝情。",
            "还丹昧远术，养素惭幽贞。安得从此去，悠然升玉京。"
        ],
        "notes": [
            ""
        ],
        "volume": "卷八百八十二",
        "no#": 22
    },
    {
        "title": "□□□赵载同游焦湖夜归作",
        "author": "萧颖士",
        "biography": "",
        "paragraphs": [
            "□□将泽国，淜腾迎淮甸。东江输大江，别流从此县。",
            "仙尉俯胜境，轻桡恣游衍。自公暇有余，微尚得所愿。",
            "拈引间翰墨，风流尽欢宴。稍移井邑闲，始悦登眺便。",
            "遥岫逢应接，连塘乍回转。划然气象分，万顷行可见。",
            "波中峰一点，云际帆千片。浩叹无端涯，孰知蕴虚变。",
            "往游信不厌，毕景方未还。兰□烟霭里，延缘蒲稗间。",
            "势随风潮远，心与□□闲。回见出浦月，雄光射东关。",
            "悠然蓬壶事，□□□衰颜。安得傲吏隐，弥年寓兹山。"
        ],
        "notes": [
            ""
        ],
        "volume": "卷八百八十二",
        "no#": 23
    },
    {
        "title": "龙兴观金箓建醮",
        "author": "王翰",
        "biography": "",
        "paragraphs": [
            "泰山岩岩兮凌紫氛，中有群仙兮乘白云，"
        ],
        "notes": [
            ""
        ],
        "volume": "卷八百八十二",
        "no#": 24
    },
    {
        "title": "山中松",
        "author": "张鼎",
        "biography": "",
        "paragraphs": [
            "枝耸碧云端，根侵藓壁盘。几经良匠顾，犹作散材看。",
            "雪积花开少，风多子落干。空存后凋色，岁晚出林峦。"
        ],
        "notes": [
            ""
        ],
        "volume": "卷八百八十二",
        "no#": 25
    },
    {
        "title": "庭前晚花开",
        "author": "李白",
        "biography": "",
        "paragraphs": [
            "西王母桃种我家，三千阳春始一花。",
            "结实苦迟为人笑，攀折唧唧长咨嗟。"
        ],
        "notes": [
            ""
        ],
        "volume": "卷八百八十二",
        "no#": 26
    },
    {
        "title": "汉州王大录事宅作",
        "author": "杜甫",
        "biography": "",
        "paragraphs": [
            "南溪老病客，相见下肩舆。近发看乌帽，催莼煮白鱼。",
            "宅中平岸水，身外满床书。忆尔才名叔，含凄意有余。"
        ],
        "notes": [
            ""
        ],
        "volume": "卷八百八十二",
        "no#": 27
    },
    {
        "title": "田家作",
        "author": "皇甫冉",
        "biography": "",
        "paragraphs": [
            "卧见高原烧，闲寻空谷泉。土膏消腊后，麦陇发春前。",
            "药验桐君录，心齐庄子篇。荒村三数处，衰柳百余年。",
            "好就山僧去，时过野舍眠。汲流宁厌远，卜地本求偏。",
            "向子谙樵路，陶家置黍田。雪峰明晚景，风雁急寒天。",
            "且复冠名鹖，宁知冕戴蝉。问津夫子倦，荷𦰏丈人贤。",
            "顾物皆从尔，求心正傥然。稽康懒慢性，只自恋风烟。"
        ],
        "notes": [
            ""
        ],
        "volume": "卷八百八十二",
        "no#": 28
    },
    {
        "title": "寄刘方平",
        "author": "皇甫冉",
        "biography": "",
        "paragraphs": [
            "十年不出蹊林中，一朝结束甘从戎。严子持竿心寂历，",
            "每望南峰如对君，昨来不见多黄云。石径幽人何所在，",
            "天畔三秋空复情，袖中一字无由得。世人易合复易离，"
        ],
        "notes": [
            ""
        ],
        "volume": "卷八百八十二",
        "no#": 29
    },
    {
        "title": "和中丞奉使承恩，还终南旧居",
        "author": "皇甫冉",
        "biography": "",
        "paragraphs": [
            "轩车寻旧隐，宾从满郊园。萧散烟霞兴，殷勤故老言。",
            "谢公山不改，陶令菊犹存。苔藓侵垂钓，松篁长闭门。",
            "风霜清吏事，江海谕君恩。祗召趋宣室，沉冥在一论。"
        ],
        "notes": [
            ""
        ],
        "volume": "卷八百八十二",
        "no#": 30
    },
    {
        "title": "送令狐明府",
        "author": "皇甫冉",
        "biography": "",
        "paragraphs": [
            "行当腊候晚，共惜岁阴残。闻道巴山远，如何蜀路难。",
            "荒林藏积雪，乱石起惊湍。君有亲人术，应令劳者安。"
        ],
        "notes": [
            ""
        ],
        "volume": "卷八百八十二",
        "no#": 31
    },
    {
        "title": "同韩给事观毕给事画松石",
        "author": "皇甫冉",
        "biography": "",
        "paragraphs": [
            "海峤微茫那得到，楚关迢递心空忆。夕郎善画岩间松，",
            "扶疏半映晚天青，凝澹全和曙云黑。烟笼月照安可道，",
            "龙楼不竞繁花吐，骑省偏宜遥夜直。罗浮道士访移来，",
            "古槐衰柳宁足论，还对罘罳列行植。"
        ],
        "notes": [
            ""
        ],
        "volume": "卷八百八十二",
        "no#": 32
    },
    {
        "title": "送从侄栖闲律师",
        "author": "皇甫冉",
        "biography": "",
        "paragraphs": [
            "能知出世法，讵有在家心。南院开门送，东山策杖寻。",
            "经年期故里，及夏到空林。念远长劳望，朝朝草色深。"
        ],
        "notes": [
            ""
        ],
        "volume": "卷八百八十二",
        "no#": 33
    },
    {
        "title": "舟中送李观",
        "author": "皇甫冉",
        "biography": "",
        "paragraphs": [
            "江南近别亦依依，山晚川长客伴稀。",
            "独坐相思计行日，出门临水望君归。"
        ],
        "notes": [
            ""
        ],
        "volume": "卷八百八十二",
        "no#": 34
    },
    {
        "title": "敕移橘栽",
        "author": "张彪",
        "biography": "",
        "paragraphs": [
            "南橘北为枳，古来岂虚言。徙植期不变，阴阳感君恩。",
            "枝条皆宛然，本土封其根。及时望栽种，万里绕花园。",
            "滋味岂圣心，实以忧黎元。暂劳致力重，永感贡献烦。",
            "是嗟草木类，禀异于乾坤。愿为王母桃，千岁奉至尊。"
        ],
        "notes": [
            ""
        ],
        "volume": "卷八百八十二",
        "no#": 35
    }
]