[
    {
        "title": "立秋夕凉风忽至炎暑稍消即事咏怀寄汴州节度使李二十尚书",
        "author": "白居易",
        "biography": "",
        "paragraphs": [
            "袅袅簷树动，好风西南来。红缸霏微灭，碧幌飘飖开。",
            "披襟有余凉，拂簟无纤埃。但喜烦暑退，不惜光阴催。",
            "河秋稍清浅，月午方裴回。或行或坐卧，体适心悠哉。",
            "美人在浚都，旌旗绕楼台。虽非沧溟阻，难见如蓬莱。",
            "蝉迎节又换，雁送书未回。君位日宠重，我年日摧颓。",
            "无因风月下，一举平生杯。"
        ],
        "notes": [
            ""
        ],
        "volume": "卷四百五十九",
        "no#": 1
    },
    {
        "title": "开成二年夏闻新蝉赠梦得",
        "author": "白居易",
        "biography": "",
        "paragraphs": [
            "十载与君别，常感新蝉鸣。今年共君听，同在洛阳城。",
            "噪处知林静，闻时觉景清。凉风忽袅袅，秋思先秋生。",
            "残槿花边立，老槐阴下行。虽无索居恨，还动长年情。",
            "且喜未聋耳，年年闻此声。"
        ],
        "notes": [
            ""
        ],
        "volume": "卷四百五十九",
        "no#": 2
    },
    {
        "title": "题牛相公归仁里宅新成小滩",
        "author": "白居易",
        "biography": "",
        "paragraphs": [
            "平生见流水，见此转留连。况此朱门内，君家新引泉。",
            "伊流决一带，洛石砌千拳。与君三伏月，满耳作潺湲。",
            "深处碧磷磷，浅处清溅溅。埼岸束呜咽，沙汀散沦涟。",
            "翻浪雪不尽，澄波空共鲜。两岸滟滪口，一泊潇湘天。",
            "曾作天南客，漂流六七年。何山不倚杖，何水不停船。",
            "巴峡声心里，松江色眼前。今朝小滩上，能不思悠然。"
        ],
        "notes": [
            ""
        ],
        "volume": "卷四百五十九",
        "no#": 3
    },
    {
        "title": "春日闲居三首",
        "author": "白居易",
        "biography": "",
        "paragraphs": [
            "陶云爱吾庐，吾亦爱吾屋。屋中有琴书，聊以慰幽独。",
            "是时三月半，花落庭芜绿。舍上晨鸠鸣，窗间春睡足。",
            "睡足起闲坐，景晏方栉沐。今日非十斋，庖童馈鱼肉。",
            "饥来恣餐歠，冷热随所欲。饱竟快搔爬，筋骸无检束。",
            "岂徒畅肢体，兼欲遗耳目。便可傲松乔，何假杯中渌。",
            "广池春水准，群鱼恣游泳。新林绿阴成，众鸟欣相鸣。",
            "时我亦潇洒，适无累与病。鱼鸟人则殊，同归于遂性。",
            "缅思山梁雉，时哉感孔圣。圣人不得所，慨然叹时命。",
            "我今对鳞羽，取乐成谣咏。得所仍得时，吾生一何幸。",
            "劳者不觉歌，歌其劳苦事。逸者不觉歌，歌其逸乐意。",
            "问我逸如何，闲居多兴味。问我乐如何，闲官少忧累。",
            "又问俸厚薄，百千随月至。又问年几何，七十行欠二。",
            "所得皆过望，省躬良可愧。马闲无羁绊，鹤老有禄位。",
            "设自为化工，优饶只如是。安得不歌咏，默默受天赐。"
        ],
        "notes": [
            ""
        ],
        "volume": "卷四百五十九",
        "no#": 4
    },
    {
        "title": "小阁闲坐",
        "author": "白居易",
        "biography": "",
        "paragraphs": [
            "阁前竹萧萧，阁下水潺潺。拂簟卷帘坐，清风生其间。",
            "静闻新蝉鸣，远见飞鸟还。但有巾挂壁，而无客叩关。",
            "二疏返故里，四老归旧山。吾亦适所愿，求闲而得闲。"
        ],
        "notes": [
            ""
        ],
        "volume": "卷四百五十九",
        "no#": 5
    },
    {
        "title": "游平泉宴浥涧，宿香山石楼，赠座客",
        "author": "白居易",
        "biography": "",
        "paragraphs": [
            "逸少集兰亭，季伦宴金谷。金谷太繁华，兰亭阙丝竹。",
            "何如今日会，浥涧平泉曲。杯酒与管弦，贫中随分足。",
            "紫鲜林笋嫩，红润园桃熟。采摘助盘筵，芳滋盈口腹。",
            "闲吟暮云碧，醉藉春草绿。舞妙艳流风，歌清叩寒玉。",
            "古诗惜昼短，劝我令秉烛。是夜勿言归，相携石楼宿。"
        ],
        "notes": [
            ""
        ],
        "volume": "卷四百五十九",
        "no#": 6
    },
    {
        "title": "池上幽境",
        "author": "白居易",
        "biography": "",
        "paragraphs": [
            "袅袅过水桥，微微入林路。幽境深谁知，老身闲独步。",
            "行行何所爱，遇物自成趣。平滑青磐石，低密绿阴树。",
            "石上一素琴，树下双草屦。此是荣先生，坐禅三乐处。"
        ],
        "notes": [
            ""
        ],
        "volume": "卷四百五十九",
        "no#": 7
    },
    {
        "title": "夏日闲放",
        "author": "白居易",
        "biography": "",
        "paragraphs": [
            "时暑不出门，亦无宾客至。静室深下帘，小庭新扫地。",
            "褰裳复岸帻，闲傲得自恣。朝景枕簟清，乘凉一觉睡。",
            "午餐何所有，鱼肉一两味。夏服亦无多，蕉纱三五事。",
            "资身既给足，长物徒烦费。若比箪瓢人，吾今太富贵。"
        ],
        "notes": [
            ""
        ],
        "volume": "卷四百五十九",
        "no#": 8
    },
    {
        "title": "和思黯居守独饮偶醉见示六韵时梦得和篇先成颇为丽绝因添两韵继而美之",
        "author": "白居易",
        "biography": "",
        "paragraphs": [
            "宫漏滴渐阑，城乌啼复歇。此时若不醉，争奈千门月。",
            "主人中夜起，妓烛前罗列。歌袂默收声，舞鬟低赴节。",
            "弦吟玉柱品，酒透金杯热。朱颜忽已酡，清奏犹未阕。",
            "妍词黯先唱，逸韵刘继发。铿然双雅音，金石相磨戛。"
        ],
        "notes": [
            ""
        ],
        "volume": "卷四百五十九",
        "no#": 9
    },
    {
        "title": "和梦得洛中早春见赠七韵",
        "author": "白居易",
        "biography": "",
        "paragraphs": [
            "众皆赏春色，君独怜春意。春意竟如何，老夫知此味。",
            "烛余减夜漏，衾暖添朝睡。恬和台上风，虚润池边地。",
            "开迟花养艳，语懒莺含思。似讶来年斋，如劝迎春醉。",
            "何日同宴游，心期二月二。"
        ],
        "notes": [
            ""
        ],
        "volume": "卷四百五十九",
        "no#": 10
    },
    {
        "title": "樱桃花下有感而作",
        "author": "白居易",
        "biography": "",
        "paragraphs": [
            "蔼蔼美周宅，樱繁春日斜。一为洛下客，十见池上花。",
            "烂熳岂无意，为君占年华。风光饶此树，歌舞胜诸家。",
            "失尽白头伴，长成红粉娃。停杯两相顾，堪喜亦堪嗟。"
        ],
        "notes": [
            ""
        ],
        "volume": "卷四百五十九",
        "no#": 11
    },
    {
        "title": "洗竹",
        "author": "白居易",
        "biography": "",
        "paragraphs": [
            "布裘寒拥颈，毡履温承足。独立冰池前，久看洗霜竹。",
            "先除老且病，次去纤而曲。剪弃犹可怜，琅玕十余束。",
            "青青复籊籊，颇异凡草木。依然若有情，回头语僮仆。",
            "小者截鱼竿，大者编茅屋。勿作篲与箕，而令粪土辱。"
        ],
        "notes": [
            ""
        ],
        "volume": "卷四百五十九",
        "no#": 12
    },
    {
        "title": "新沐浴",
        "author": "白居易",
        "biography": "",
        "paragraphs": [
            "形适外无恙，心恬内无忧。夜来新沐浴，肌发舒且柔。",
            "宽裁夹乌帽，厚絮长白裘。裘温裹我足，帽暖覆我头。",
            "先进酒一杯，次举粥一瓯。半酣半饱时，四体春悠悠。",
            "是月岁阴暮，惨冽天地愁。白日冷无光，黄河冻不流。",
            "何处征戍行，何人羁旅游。穷途绝粮客，寒狱无灯囚。",
            "劳生彼何苦，遂性我何优。抚心但自愧，孰知其所由。"
        ],
        "notes": [
            ""
        ],
        "volume": "卷四百五十九",
        "no#": 13
    },
    {
        "title": "三年除夜",
        "author": "白居易",
        "biography": "",
        "paragraphs": [
            "晰晰燎火光，氲氲腊酒香。嗤嗤童稚戏，迢迢岁夜长。",
            "堂上书帐前，长幼合成行。以我年最长，次第来称觞。",
            "七十期渐近，万缘心已忘。不唯少欢乐，兼亦无悲伤。",
            "素屏应居士，青衣侍孟光。夫妻老相对，各坐一绳床。"
        ],
        "notes": [
            ""
        ],
        "volume": "卷四百五十九",
        "no#": 14
    },
    {
        "title": "自题小园",
        "author": "白居易",
        "biography": "",
        "paragraphs": [
            "不斗门馆华，不斗林园大。但斗为主人，一坐十余载。",
            "回看甲乙第，列在都城内。素垣夹朱门，蔼蔼遥相对。",
            "主人安在哉，富贵去不回。池乃为鱼凿，林乃为禽栽。",
            "何如小园主，拄杖闲即来。亲宾有时会，琴酒连夜开。",
            "以此聊自足，不羡大池台。"
        ],
        "notes": [
            ""
        ],
        "volume": "卷四百五十九",
        "no#": 15
    },
    {
        "title": "病中宴坐",
        "author": "白居易",
        "biography": "",
        "paragraphs": [
            "有酒病不饮，有诗慵不吟。头眩罢垂钩，手痹休援琴。",
            "竟日悄无事，所居闲且深。外安支离体，中养希夷心。",
            "窗户纳秋景，竹木澄夕阴。宴坐小池畔，清风时动襟。"
        ],
        "notes": [
            ""
        ],
        "volume": "卷四百五十九",
        "no#": 16
    },
    {
        "title": "戒药",
        "author": "白居易",
        "biography": "",
        "paragraphs": [
            "促促急景中，蠢蠢微尘里。生涯有分限，爱恋无终已。",
            "早夭羡中年，中年羡暮齿。暮齿又贪生，服食求不死。",
            "朝吞太阳精，夕吸秋石髓。徼福反成灾，药误者多矣。",
            "以之资嗜欲，又望延甲子。天人阴骘间，亦恐无此理。",
            "域中有真道，所说不如此。后身始身存，吾闻诸老氏。"
        ],
        "notes": [
            ""
        ],
        "volume": "卷四百五十九",
        "no#": 17
    },
    {
        "title": "赠梦得",
        "author": "白居易",
        "biography": "",
        "paragraphs": [
            "前日君家饮，昨日王家宴。今日过我庐，三日三会面。",
            "当歌聊自放，对酒交相劝。为我尽一杯，与君发三愿。",
            "一愿世清平，二愿身强健。三愿临老头，数与君相见。"
        ],
        "notes": [
            ""
        ],
        "volume": "卷四百五十九",
        "no#": 18
    },
    {
        "title": "逸老",
        "author": "白居易",
        "biography": "",
        "paragraphs": [
            "白日下骎骎，青天高浩浩。人生在其中，适时即为好。",
            "劳我以少壮，息我以衰老。顺之多吉寿，违之或凶夭。",
            "我初五十八，息老虽非早。一闲十三年，所得亦不少。",
            "况加禄仕后，衣食常温饱。又从风疾来，女嫁男婚了。",
            "胸中一无事，浩气凝襟抱。飘若云信风，乐于鱼在藻。",
            "桑榆坐已暮，钟漏行将晓。皤然七十翁，亦足称寿考。",
            "筋骸本非实，一束芭蕉草。眷属偶相依，一夕同栖鸟。",
            "去何有顾恋，住亦无忧恼。生死尚复然，其余安足道。",
            "是故临老心，冥然合玄造。"
        ],
        "notes": [
            ""
        ],
        "volume": "卷四百五十九",
        "no#": 19
    },
    {
        "title": "遇物感兴因示子弟",
        "author": "白居易",
        "biography": "",
        "paragraphs": [
            "圣择狂夫言，俗信老人语。我有老狂词，听之吾语汝。",
            "吾观器用中，剑锐锋多伤。吾观形骸内，骨劲齿先亡。",
            "寄言处世者，不可苦刚强。龟性愚且善，鸠心钝无恶。",
            "人贱拾支床，鹘欺擒暖脚。寄言立身者，不得全柔弱。",
            "彼固罹祸难，此未免忧患。于何保终吉，强弱刚柔间。",
            "上遵周孔训，旁鉴老庄言。不唯鞭其后，亦要轭其先。"
        ],
        "notes": [
            ""
        ],
        "volume": "卷四百五十九",
        "no#": 20
    },
    {
        "title": "首夏南池独酌",
        "author": "白居易",
        "biography": "",
        "paragraphs": [
            "春尽杂英歇，夏初芳草深。熏风自南至，吹我池上林。",
            "绿苹散还合，赪鲤跳复沈。新叶有佳色，残莺犹好音。",
            "依然谢家物，池酌对风琴。惭无康乐作，秉笔思沈吟。",
            "境胜才思劣，诗成不称心。"
        ],
        "notes": [
            ""
        ],
        "volume": "卷四百五十九",
        "no#": 21
    },
    {
        "title": "官俸初罢，亲故见忧，以诗谕之",
        "author": "白居易",
        "biography": "",
        "paragraphs": [
            "七年为少傅，品高俸不薄。乘轩已多惭，况是一病鹤。",
            "又及悬车岁，筋力转衰弱。岂以贫是忧，尚为名所缚。",
            "今春始病免，缨组初摆落。蜩甲有何知，云心无所著。",
            "囷中残旧谷，可备岁饥恶。园中多新蔬，未至食藜藿。",
            "不求安师卜，不问陈生药。但对丘中琴，时开池上酌。",
            "信风舟不系，掉尾鱼方乐。亲友不我知，而忧我寂寞。"
        ],
        "notes": [
            ""
        ],
        "volume": "卷四百五十九",
        "no#": 22
    },
    {
        "title": "闲居偶吟，招郑庶子、皇甫郎中",
        "author": "白居易",
        "biography": "",
        "paragraphs": [
            "自哂此迂叟，少迂老更迂。家计不一问，园林聊自娱。",
            "竹间琴一张，池上酒一壶。更无俗物到，但与秋光俱。",
            "古石苍错落，新泉碧萦纡。焉用车马客，即此是吾徒。",
            "犹有所思人，各在城一隅。杳然爱不见，搔首方踟蹰。",
            "玄晏风韵远，子真云貌孤。诚知厌朝市，何必忆江湖。",
            "能来小涧上，一听潺湲无。"
        ],
        "notes": [
            ""
        ],
        "volume": "卷四百五十九",
        "no#": 23
    },
    {
        "title": "亭西墙下伊渠水中置石激流潺湲成韵颇有幽趣以诗记之",
        "author": "白居易",
        "biography": "",
        "paragraphs": [
            "嵌巉嵩石峭，皎洁伊流清。立为远峰势，激作寒玉声。",
            "夹岸罗密树，面滩开小亭。忽疑严子濑，流入洛阳城。",
            "是时群动息，风静微月明。高枕夜悄悄，满耳秋泠泠。",
            "终日临大道，何人知此情。此情苟自惬，亦不要人听。"
        ],
        "notes": [
            ""
        ],
        "volume": "卷四百五十九",
        "no#": 24
    },
    {
        "title": "闲题家池，寄王屋张道士",
        "author": "白居易",
        "biography": "",
        "paragraphs": [
            "有石白磷磷，有水清潺潺。有叟头似雪，婆娑乎其间。",
            "进不趋要路，退不入深山。深山太濩落，要路多险艰。",
            "不如家池上，乐逸无忧患。有食适吾口，有酒酡吾颜。",
            "恍惚游醉乡，希夷造玄关。五千言下悟，十二年来闲。",
            "富者我不顾，贵者我不攀。唯有天坛子，时来一往还。"
        ],
        "notes": [
            ""
        ],
        "volume": "卷四百五十九",
        "no#": 25
    },
    {
        "title": "李卢二中丞各创山居俱夸胜绝然去城稍远来往颇劳弊居新泉实在宇下偶题十五韵聊戏二君",
        "author": "白居易",
        "biography": "",
        "paragraphs": [
            "龙门苍石壁，浥涧碧潭水。各在一山隅，迢遥几十里。",
            "清镜碧屏风，惜哉信为美。爱而不得见，亦与无相似。",
            "闻君每来去，矻矻事行李。脂辖复裹粮，心力颇劳止。",
            "未如吾舍下，石与泉甚迩。凿凿复溅溅，昼夜流不已。",
            "洛石千万拳，衬波铺锦绮。海瑉一两片，激濑含宫征。",
            "绿宜春濯足，净可朝漱齿。绕砌紫鳞游，拂帘白鸟起。",
            "何言履道叟，便是沧浪子。君若趁归程，请君先到此。",
            "愿以潺湲声，洗君尘土耳。"
        ],
        "notes": [
            ""
        ],
        "volume": "卷四百五十九",
        "no#": 26
    },
    {
        "title": "北窗竹石",
        "author": "白居易",
        "biography": "",
        "paragraphs": [
            "一片瑟瑟石，数竿青青竹。向我如有情，依然看不足。",
            "况临北窗下，复近西塘曲。筠风散余清，苔雨含微绿。",
            "有妻亦衰老，无子方茕独。莫掩夜窗扉，共渠相伴宿。"
        ],
        "notes": [
            ""
        ],
        "volume": "卷四百五十九",
        "no#": 27
    },
    {
        "title": "饮后戏示弟子",
        "author": "白居易",
        "biography": "",
        "paragraphs": [
            "吾为尔先生，尔为吾弟子。孔门有遗训，复坐吾告尔。",
            "先生馔酒食，弟子服劳止。孝敬不在他，在兹而已矣。",
            "欲我少忧愁，欲我多欢喜。无如酝好酒，酒须多且旨。",
            "旨即宾可留，多即罍不耻。吾更有一言，尔宜听入耳。",
            "人老多忧贫，人病多忧死。我今虽老病，所忧不在此。",
            "忧在半酣时，尊空座客起。"
        ],
        "notes": [
            ""
        ],
        "volume": "卷四百五十九",
        "no#": 28
    },
    {
        "title": "闲坐看书，贻诸少年",
        "author": "白居易",
        "biography": "",
        "paragraphs": [
            "雨砌长寒芜，风庭落秋果。窗间有闲叟，尽日看书坐。",
            "书中见往事，历历知福祸。多取终厚亡，疾驱必先堕。",
            "劝君少干名，名为锢身锁。劝君少求利，利是焚身火。",
            "我心知已久，吾道无不可。所以雀罗门，不能寂寞我。"
        ],
        "notes": [
            ""
        ],
        "volume": "卷四百五十九",
        "no#": 29
    },
    {
        "title": "梦上山",
        "author": "白居易",
        "biography": "",
        "paragraphs": [
            "夜梦上嵩山，独携藜杖出。千岩与万壑，游览皆周毕。",
            "梦中足不病，健似少年日。既悟神返初，依然旧形质。",
            "始知形神内，形病神无疾。形神两是幻，梦寐俱非实。",
            "昼行虽蹇涩，夜步颇安逸。昼夜既平分，其间何得失。"
        ],
        "notes": [
            ""
        ],
        "volume": "卷四百五十九",
        "no#": 30
    },
    {
        "title": "对酒闲吟，赠同老者",
        "author": "白居易",
        "biography": "",
        "paragraphs": [
            "人生七十稀，我年幸过之。远行将尽路，春梦欲觉时。",
            "家事口不问，世名心不思。老既不足叹，病亦不能治。",
            "扶持仰婢仆，将养信妻儿。饥饱进退食，寒暄加减衣。",
            "声妓放郑卫，裘马脱轻肥。百事尽除去，尚余酒与诗。",
            "兴来吟一篇，吟罢酒一卮。不独适情性，兼用扶衰羸。",
            "云液洒六腑，阳和生四肢。于中我自乐，此外吾不知。",
            "寄问同老者，舍此将安归。莫学蓬心叟，胸中残是非。"
        ],
        "notes": [
            ""
        ],
        "volume": "卷四百五十九",
        "no#": 31
    },
    {
        "title": "晚起闲行",
        "author": "白居易",
        "biography": "",
        "paragraphs": [
            "皤然一老子，拥裘仍隐几。坐稳夜忘眠，卧安朝不起。",
            "起来无可作，闭目时叩齿。静对铜炉香，暖漱银瓶水。",
            "午斋何俭洁，饼与蔬而已。西寺讲楞伽，闲行一随喜。"
        ],
        "notes": [
            ""
        ],
        "volume": "卷四百五十九",
        "no#": 32
    },
    {
        "title": "香山居士写真诗",
        "author": "白居易",
        "biography": "",
        "paragraphs": [
            "昔作少学士，图形入集贤。今为老居士，写貌寄香山。",
            "鹤毳变玄发，鸡肤换朱颜。前形与后貌，相去三十年。",
            "勿叹韶华子，俄成皤叟仙。请看东海水，亦变作桑田。"
        ],
        "notes": [
            ""
        ],
        "volume": "卷四百五十九",
        "no#": 33
    },
    {
        "title": "二年三月五日斋毕开素当食偶吟赠妻弘农郡君",
        "author": "白居易",
        "biography": "",
        "paragraphs": [
            "睡足肢体畅，晨起开中堂。初旭泛帘幕，微风拂衣裳。",
            "二婢扶盥栉，双童舁簟床。庭东有茂树，其下多阴凉。",
            "前月事斋戒，昨日散道场。以我久蔬素，加笾仍异粮。",
            "鲂鳞白如雪，蒸炙加桂姜。稻饭红似花，调沃新酪浆。",
            "佐以脯醢味，间之椒薤芳。老怜口尚美，病喜鼻闻香。",
            "娇𫘤三四孙，索哺绕我傍。山妻未举案，馋叟已先尝。",
            "忆同牢卺初，家贫共糟糠。今食且如此，何必烹猪羊。",
            "况观姻族间，夫妻半存亡。偕老不易得，白头何足伤。",
            "食罢酒一杯，醉饱吟又狂。缅想梁高士，乐道喜文章。",
            "徒夸五噫作，不解赠孟光。"
        ],
        "notes": [
            ""
        ],
        "volume": "卷四百五十九",
        "no#": 34
    },
    {
        "title": "不出门",
        "author": "白居易",
        "biography": "",
        "paragraphs": [
            "弥月不出门，永日无来宾。食饱更拂床，睡觉一嚬伸。",
            "轻箑白鸟羽，新簟青箭筠。方寸方丈室，空然两无尘。",
            "披衣腰不带，散发头不巾。袒跣北窗下，葛天之遗民。",
            "一日亦自足，况得以终身。不知天壤内，目我为何人。"
        ],
        "notes": [
            ""
        ],
        "volume": "卷四百五十九",
        "no#": 35
    },
    {
        "title": "感旧",
        "author": "白居易",
        "biography": "",
        "paragraphs": [
            "晦叔坟荒草已陈，梦得墓湿土犹新。微之捐馆将一纪，",
            "箧中亦有旧书劄，纸穿字蠹成灰尘。平生定交取人窄，",
            "岂无晚岁新相识，相识面亲心不亲。人生莫羡苦长命，"
        ],
        "notes": [
            ""
        ],
        "volume": "卷四百五十九",
        "no#": 36
    },
    {
        "title": "送毛仙翁",
        "author": "白居易",
        "biography": "",
        "paragraphs": [
            "仙翁已得道，混迹寻岩泉。肌肤冰雪莹，衣服云霞鲜。",
            "绀发丝并致，龆容花共妍。方瞳点玄漆，高步凌非烟。",
            "几见桑海变，莫知龟鹤年。所憩九清外，所游五岳巅。",
            "轩昊旧为侣，松乔难比肩。每嗟人世人，役役如狂颠。",
            "孰能脱羁鞅，尽遭名利牵。貌随岁律换，神逐光阴迁。",
            "惟余负忧谴，憔悴湓江壖。衰鬓忽霜白，愁肠如火煎。",
            "羁旅坐多感，裴回私自怜。晴眺五老峰，玉洞多神仙。",
            "何当悯湮厄，授道安虚孱。我师惠然来，论道穷重玄。",
            "浩荡八溟阔，志泰心超然。形骸既无束，得丧亦都捐。",
            "岂识椿菌异，那知鹏鷃悬。丹华既相付，促景定当延。",
            "玄功曷可报，感极惟勤拳。霓旌不肯驻，又归武夷川。",
            "语罢倏然别，孤鹤升遥天。赋诗叙明德，永续步虚篇。"
        ],
        "notes": [
            ""
        ],
        "volume": "卷四百五十九",
        "no#": 37
    },
    {
        "title": "达哉乐天行",
        "author": "白居易",
        "biography": "",
        "paragraphs": [
            "达哉达哉白乐天，分司东都十三年。七旬才满冠已挂，",
            "二年忘却问家事，门庭多草厨少烟。庖童朝告盐米尽，",
            "起来与尔画生计，薄产处置有后先。先卖南坊十亩园，",
            "半与尔充衣食费，半与吾供酒肉钱。吾今已年七十一，",
            "未归且住亦不恶，饥餐乐饮安稳眠。死生无可无不可，"
        ],
        "notes": [
            ""
        ],
        "volume": "卷四百五十九",
        "no#": 38
    },
    {
        "title": "春池闲泛",
        "author": "白居易",
        "biography": "",
        "paragraphs": [
            "绿塘新水准，红槛小舟轻。解缆随风去，开襟信意行。",
            "浅怜清演漾，深爱绿澄泓。白扑柳飞絮，红浮桃落英。",
            "古文科斗出，新叶剪刀生。树集莺朋友，云行雁弟兄。",
            "飞沈皆适性，酣咏自怡情。花助银杯气，松添玉轸声。",
            "鱼跳何事乐，鸥起复谁惊。莫唱沧浪曲，无尘可濯缨。"
        ],
        "notes": [
            ""
        ],
        "volume": "卷四百五十九",
        "no#": 39
    },
    {
        "title": "池上寓兴二绝",
        "author": "白居易",
        "biography": "",
        "paragraphs": [
            "濠梁庄惠谩相争，未必人情知物情。",
            "獭捕鱼来鱼跃出，此非鱼乐是鱼惊。",
            "水浅鱼稀白鹭饥，劳心瞪目待鱼时。",
            "外容闲暇中心苦，似是而非谁得知。"
        ],
        "notes": [
            ""
        ],
        "volume": "卷四百五十九",
        "no#": 40
    },
    {
        "title": "宴后题府中水堂赠卢尹中丞",
        "author": "白居易",
        "biography": "",
        "paragraphs": [
            "水斋岁久渐荒芜，自愧甘棠无一株。新酒客来方宴饮，",
            "从我到君十一尹，相看自置府来无。"
        ],
        "notes": [
            ""
        ],
        "volume": "卷四百五十九",
        "no#": 41
    },
    {
        "title": "和敏中洛下即事",
        "author": "白居易",
        "biography": "",
        "paragraphs": [
            "昨日池塘春草生，阿连新有好诗成。花园到处莺呼入，",
            "洛中佳境应无限，若欲谙知问老兄。"
        ],
        "notes": [
            ""
        ],
        "volume": "卷四百五十九",
        "no#": 42
    },
    {
        "title": "送敏中新授户部员外郎西归",
        "author": "白居易",
        "biography": "",
        "paragraphs": [
            "千里归程三伏天，官新身健马翩翩。行冲赤日加餐饭，",
            "前鸿后雁行难续，相去迢迢二十年。"
        ],
        "notes": [
            ""
        ],
        "volume": "卷四百五十九",
        "no#": 43
    },
    {
        "title": "南侍御以石相赠，助成水声，因以绝句谢之",
        "author": "白居易",
        "biography": "",
        "paragraphs": [
            "泉石磷磷声似琴，闲眠静听洗尘心。",
            "莫轻两片青苔石，一夜潺湲直万金。"
        ],
        "notes": [
            ""
        ],
        "volume": "卷四百五十九",
        "no#": 44
    },
    {
        "title": "闲居自题，戏招宿客",
        "author": "白居易",
        "biography": "",
        "paragraphs": [
            "水畔竹林边，闲居二十年。健常携酒出，病即掩门眠。",
            "解绶收朝佩，褰裳出野船。屏除身外物，摆落世间缘。",
            "报曙窗何早，知秋簟最先。微风深树里，斜日小楼前。",
            "渠口添新石，篱根写乱泉。欲招同宿客，谁解爱潺湲。"
        ],
        "notes": [
            ""
        ],
        "volume": "卷四百五十九",
        "no#": 45
    },
    {
        "title": "李留守相公见过池上泛舟举酒话及翰林旧事因成四韵以献之",
        "author": "白居易",
        "biography": "",
        "paragraphs": [
            "引棹寻池岸，移尊就菊丛。何言济川后，相访钓船中。",
            "白首故情在，青云往事空。同时六学士，五相一渔翁。"
        ],
        "notes": [
            ""
        ],
        "volume": "卷四百五十九",
        "no#": 46
    },
    {
        "title": "闰九月九日独饮",
        "author": "白居易",
        "biography": "",
        "paragraphs": [
            "黄花丛畔绿尊前，犹有些些旧管弦。偶遇闰秋重九日，"
        ],
        "notes": [
            ""
        ],
        "volume": "卷四百五十九",
        "no#": 47
    },
    {
        "title": "览卢子蒙侍御旧诗多与微之唱和感今伤昔因赠子蒙题于卷后",
        "author": "白居易",
        "biography": "",
        "paragraphs": [
            "早闻元九咏君诗，恨与卢君相识迟。今日逢君开旧卷，",
            "闻道咸阳坟上树，已抽三丈白杨枝。"
        ],
        "notes": [
            ""
        ],
        "volume": "卷四百五十九",
        "no#": 48
    },
    {
        "title": "寒亭留客",
        "author": "白居易",
        "biography": "",
        "paragraphs": [
            "今朝闲坐石亭中，炉火销残尊又空。",
            "冷落若为留客住，冰池霜竹雪髯翁。"
        ],
        "notes": [
            ""
        ],
        "volume": "卷四百五十九",
        "no#": 49
    },
    {
        "title": "新小滩",
        "author": "白居易",
        "biography": "",
        "paragraphs": [
            "石浅沙平流水寒，水边斜插一渔竿。",
            "江南客见生乡思，道似严陵七里滩。"
        ],
        "notes": [
            ""
        ],
        "volume": "卷四百五十九",
        "no#": 50
    },
    {
        "title": "和李中丞与李给事山居雪夜同宿小酌",
        "author": "白居易",
        "biography": "",
        "paragraphs": [
            "宪府触邪峨豸角，琐闱驳正犯龙鳞。那知近地斋居客，",
            "林泉莫作多时计，谏猎登封忆旧臣。"
        ],
        "notes": [
            ""
        ],
        "volume": "卷四百五十九",
        "no#": 51
    },
    {
        "title": "履道西门二首",
        "author": "白居易",
        "biography": "",
        "paragraphs": [
            "履道西门有弊居，池塘竹树绕吾庐。豪华肥壮虽无分，",
            "夷齐黄绮夸芝蕨，比我盘飧恐不如。",
            "履道西门独掩扉，官休病退客来稀。亦知轩冕荣堪恋，",
            "世间认得身人少，今我虽愚亦庶几。"
        ],
        "notes": [
            ""
        ],
        "volume": "卷四百五十九",
        "no#": 52
    },
    {
        "title": "偶吟",
        "author": "白居易",
        "biography": "",
        "paragraphs": [
            "人生变改故无穷，昔是朝官今野翁。久寄形于朱紫内，",
            "犹有鲈鱼莼菜兴，来春或拟往江东。"
        ],
        "notes": [
            ""
        ],
        "volume": "卷四百五十九",
        "no#": 53
    },
    {
        "title": "雪夜小饮赠梦得",
        "author": "白居易",
        "biography": "",
        "paragraphs": [
            "同为懒慢园林客，共对萧条雨雪天。小酌酒巡销永夜，",
            "呼作散仙应有以，曾看东海变桑田。"
        ],
        "notes": [
            ""
        ],
        "volume": "卷四百五十九",
        "no#": 54
    },
    {
        "title": "岁暮夜长病中灯下闻卢尹夜宴以诗戏之且为来日张本也",
        "author": "白居易",
        "biography": "",
        "paragraphs": [
            "荣闹兴多嫌昼短，衰闲睡少觉明迟。当君秉烛衔杯夜，",
            "明朝强出须谋乐，不拟车公更拟谁。"
        ],
        "notes": [
            ""
        ],
        "volume": "卷四百五十九",
        "no#": 55
    },
    {
        "title": "病中数会张道士见讥，以此答之",
        "author": "白居易",
        "biography": "",
        "paragraphs": [
            "亦知数出妨将息，不可端居守寂寥。病即药窗眠尽日，",
            "张道士输白道士，一杯沆瀣便逍遥。"
        ],
        "notes": [
            ""
        ],
        "volume": "卷四百五十九",
        "no#": 56
    },
    {
        "title": "卯饮",
        "author": "白居易",
        "biography": "",
        "paragraphs": [
            "短屏风掩卧床头，乌帽青毡白氎裘。",
            "卯饮一杯眠一觉，世间何事不悠悠。"
        ],
        "notes": [
            ""
        ],
        "volume": "卷四百五十九",
        "no#": 57
    },
    {
        "title": "寄题余杭郡楼，兼呈裴使君",
        "author": "白居易",
        "biography": "",
        "paragraphs": [
            "官历二十政，宦游三十秋。江山与风月，最忆是杭州。",
            "北郭沙堤尾，西湖石岸头。绿觞春送客，红烛夜回舟。",
            "不敢言遗爱，空知念旧游。凭君吟此句，题向望涛楼。"
        ],
        "notes": [
            ""
        ],
        "volume": "卷四百五十九",
        "no#": 58
    },
    {
        "title": "杨六尚书留太湖石在洛下借置庭中因对举杯寄赠绝句",
        "author": "白居易",
        "biography": "",
        "paragraphs": [
            "借君片石意何如，置向庭中慰索居。",
            "每就玉山倾一酌，兴来如对醉尚书。"
        ],
        "notes": [
            ""
        ],
        "volume": "卷四百五十九",
        "no#": 59
    },
    {
        "title": "喜入新年自咏",
        "author": "白居易",
        "biography": "",
        "paragraphs": [
            "白须如雪五朝臣，又值新正第七旬。老过占他蓝尾酒，",
            "大历年中骑竹马，几人得见会昌春。"
        ],
        "notes": [
            ""
        ],
        "volume": "卷四百五十九",
        "no#": 60
    },
    {
        "title": "滩声",
        "author": "白居易",
        "biography": "",
        "paragraphs": [
            "碧玉班班沙历历，清流决决响泠泠。",
            "自从造得滩声后，玉管朱弦可要听。"
        ],
        "notes": [
            ""
        ],
        "volume": "卷四百五十九",
        "no#": 61
    },
    {
        "title": "题石泉",
        "author": "白居易",
        "biography": "",
        "paragraphs": [
            "殷勤傍石绕泉行，不说何人知我情。",
            "渐恐耳聋兼眼暗，听泉看石不分明。"
        ],
        "notes": [
            ""
        ],
        "volume": "卷四百五十九",
        "no#": 62
    },
    {
        "title": "送王卿使君赴任苏州因思花迎新使感旧游寄题郡中木兰西院一别",
        "author": "白居易",
        "biography": "",
        "paragraphs": [
            "一别苏州十八载，时光人事随年改。不论竹马尽成人，",
            "为报江山风月知，至今白使君犹在。"
        ],
        "notes": [
            ""
        ],
        "volume": "卷四百五十九",
        "no#": 63
    },
    {
        "title": "出斋日喜皇甫十早访",
        "author": "白居易",
        "biography": "",
        "paragraphs": [
            "三旬斋满欲衔杯，平旦敲门门未开。",
            "除却朗之携一榼，的应不是别人来。"
        ],
        "notes": [
            ""
        ],
        "volume": "卷四百五十九",
        "no#": 64
    },
    {
        "title": "会昌二年春题池西小楼",
        "author": "白居易",
        "biography": "",
        "paragraphs": [
            "花边春水水边楼，一坐经今四十秋。望月桥倾三遍换，",
            "苏李冥蒙随烛灭，陈樊漂泊逐萍流。虽贫眼下无妨乐，"
        ],
        "notes": [
            ""
        ],
        "volume": "卷四百五十九",
        "no#": 65
    },
    {
        "title": "酬南洛阳早春见赠",
        "author": "白居易",
        "biography": "",
        "paragraphs": [
            "物华春意尚迟回，赖有东风昼夜催。寒缒柳腰收未得，",
            "久病长斋诗老退，争禁年少洛阳才。"
        ],
        "notes": [
            ""
        ],
        "volume": "卷四百五十九",
        "no#": 66
    },
    {
        "title": "对新家酝玩自种花",
        "author": "白居易",
        "biography": "",
        "paragraphs": [
            "香麹亲看造，芳丛手自栽。迎春报酒熟，垂老看花开。",
            "红蜡半含萼，绿油新酦醅。玲珑五六树，潋滟两三杯。",
            "恐有狂风起，愁无好客来。独酣还独语，待取月明回。"
        ],
        "notes": [
            ""
        ],
        "volume": "卷四百五十九",
        "no#": 67
    },
    {
        "title": "携酒往朗之庄居同饮",
        "author": "白居易",
        "biography": "",
        "paragraphs": [
            "慵中又少经过处，别后都无劝酒人。",
            "不挈一壶相就醉，若为将老度残春。"
        ],
        "notes": [
            ""
        ],
        "volume": "卷四百五十九",
        "no#": 68
    },
    {
        "title": "以诗代书，酬慕巢尚书见寄",
        "author": "白居易",
        "biography": "",
        "paragraphs": [
            "书意诗情不偶然，苦云梦想在林泉。愿为愚谷烟霞侣，",
            "不知待得心期否，老校于君六七年。"
        ],
        "notes": [
            ""
        ],
        "volume": "卷四百五十九",
        "no#": 69
    },
    {
        "title": "春尽日",
        "author": "白居易",
        "biography": "",
        "paragraphs": [
            "芳景销残暑气生，感时思事坐含情。无人开口共谁语，",
            "春归似遣莺留语，好住园林三两声。"
        ],
        "notes": [
            ""
        ],
        "volume": "卷四百五十九",
        "no#": 70
    },
    {
        "title": "招山僧",
        "author": "白居易",
        "biography": "",
        "paragraphs": [
            "能入城中乞食否，莫辞尘土污袈裟。",
            "欲知住处东城下，绕竹泉声是白家。"
        ],
        "notes": [
            ""
        ],
        "volume": "卷四百五十九",
        "no#": 71
    },
    {
        "title": "夏日与闲禅师林下避暑",
        "author": "白居易",
        "biography": "",
        "paragraphs": [
            "洛景城西尘土红，伴僧闲坐竹泉东。绿萝潭上不见日，",
            "每因毒暑悲亲故，多在炎方瘴海中。"
        ],
        "notes": [
            ""
        ],
        "volume": "卷四百五十九",
        "no#": 72
    },
    {
        "title": "题新涧亭，兼酬寄朝中亲故见赠",
        "author": "白居易",
        "biography": "",
        "paragraphs": [
            "何处披襟风快哉，一亭临涧四门开。金章紫绶辞腰去，",
            "禽鱼出得池笼后，纵有人呼可更回。"
        ],
        "notes": [
            ""
        ],
        "volume": "卷四百五十九",
        "no#": 73
    },
    {
        "title": "病中看经赠诸道侣",
        "author": "白居易",
        "biography": "",
        "paragraphs": [
            "右眼昏花左足风，金篦石水用无功。不如回念三乘乐，",
            "何烦更请僧为侣，月上新归伴病翁。"
        ],
        "notes": [
            ""
        ],
        "volume": "卷四百五十九",
        "no#": 74
    },
    {
        "title": "游丰乐招提佛光三寺",
        "author": "白居易",
        "biography": "",
        "paragraphs": [
            "竹鞋葵扇白绡巾，林野为家云是身。山寺每游多寄宿，",
            "昨日制书临郡县，不该愚谷醉乡人。"
        ],
        "notes": [
            ""
        ],
        "volume": "卷四百五十九",
        "no#": 75
    },
    {
        "title": "醉中得上都亲友书以予停俸多时忧问贫乏偶乘酒兴咏而报之",
        "author": "白居易",
        "biography": "",
        "paragraphs": [
            "头白醉昏昏，狂歌秋复春。一生耽酒客，五度弃官人。",
            "异世陶元亮，前生刘伯伦。卧将琴作枕，行以锸随身。",
            "岁要衣三对，年支谷一囷。园葵烹佐饭，林叶扫添薪。",
            "没齿甘蔬食，摇头谢缙绅。自能抛爵禄，终不恼交亲。",
            "但得杯中渌，从生甑上尘。烦君问生计，忧醒不忧贫。"
        ],
        "notes": [
            ""
        ],
        "volume": "卷四百五十九",
        "no#": 76
    },
    {
        "title": "池畔逐凉",
        "author": "白居易",
        "biography": "",
        "paragraphs": [
            "风清泉冷竹修修，三伏炎天凉似秋。黄犬引迎骑马客，",
            "料得此身终老处，只应林下与滩头。"
        ],
        "notes": [
            ""
        ],
        "volume": "卷四百五十九",
        "no#": 77
    },
    {
        "title": "池鹤八绝句：鸡赠鹤",
        "author": "白居易",
        "biography": "",
        "paragraphs": [
            "一声警露君能薄，五德司晨我用多。",
            "不会悠悠时俗士，重君轻我意如何。"
        ],
        "notes": [
            ""
        ],
        "volume": "卷四百五十九",
        "no#": 78
    },
    {
        "title": "池鹤八绝句：鹤答鸡",
        "author": "白居易",
        "biography": "",
        "paragraphs": [
            "尔争伉俪泥中斗，吾整羽仪松上栖。",
            "不可遣他天下眼，却轻野鹤重家鸡。"
        ],
        "notes": [
            ""
        ],
        "volume": "卷四百五十九",
        "no#": 79
    },
    {
        "title": "池鹤八绝句：乌赠鹤",
        "author": "白居易",
        "biography": "",
        "paragraphs": [
            "与君白黑大分明，纵不相亲莫见轻。",
            "我每夜啼君怨别，玉徽琴里忝同声。"
        ],
        "notes": [
            ""
        ],
        "volume": "卷四百五十九",
        "no#": 80
    },
    {
        "title": "池鹤八绝句：鹤答乌",
        "author": "白居易",
        "biography": "",
        "paragraphs": [
            "吾爱栖云上华表，汝多攫肉下田中。",
            "吾音中羽汝声角，琴曲虽同调不同。"
        ],
        "notes": [
            ""
        ],
        "volume": "卷四百五十九",
        "no#": 81
    },
    {
        "title": "池鹤八绝句：鸢赠鹤",
        "author": "白居易",
        "biography": "",
        "paragraphs": [
            "君夸名鹤我名鸢，君叫闻天我戾天。",
            "更有与君相似处，饥来一种啄腥膻。"
        ],
        "notes": [
            ""
        ],
        "volume": "卷四百五十九",
        "no#": 82
    },
    {
        "title": "池鹤八绝句：鹤答鸢",
        "author": "白居易",
        "biography": "",
        "paragraphs": [
            "无妨自是莫相非，清浊高低各有归。",
            "鸾鹤群中彩云里，几时曾见喘鸢飞。"
        ],
        "notes": [
            ""
        ],
        "volume": "卷四百五十九",
        "no#": 83
    },
    {
        "title": "池鹤八绝句：鹅赠鹤",
        "author": "白居易",
        "biography": "",
        "paragraphs": [
            "君因风送入青云，我被人驱向鸭群。",
            "雪颈霜毛红网掌，请看何处不如君。"
        ],
        "notes": [
            ""
        ],
        "volume": "卷四百五十九",
        "no#": 84
    },
    {
        "title": "池鹤八绝句：鹤答鹅",
        "author": "白居易",
        "biography": "",
        "paragraphs": [
            "右军殁后欲何依，只合随鸡逐鸭飞。",
            "未必牺牲及吾辈，大都我瘦胜君肥。"
        ],
        "notes": [
            ""
        ],
        "volume": "卷四百五十九",
        "no#": 85
    },
    {
        "title": "谈氏小外孙玉童",
        "author": "白居易",
        "biography": "",
        "paragraphs": [
            "外翁七十孙三岁，笑指琴书欲遣传。自念老夫今耄矣，",
            "才与不才争料得，东床空后且娇怜。"
        ],
        "notes": [
            ""
        ],
        "volume": "卷四百五十九",
        "no#": 86
    },
    {
        "title": "送后集往庐山东林寺，兼寄云皋上人",
        "author": "白居易",
        "biography": "",
        "paragraphs": [
            "后集寄将何处去，故山迢递在匡庐。旧僧独有云皋在，",
            "来生缘会应非远，彼此年过七十余。"
        ],
        "notes": [
            ""
        ],
        "volume": "卷四百五十九",
        "no#": 87
    },
    {
        "title": "客有说",
        "author": "白居易",
        "biography": "",
        "paragraphs": [
            "近有人从海上回，海山深处见楼台。",
            "中有仙龛虚一室，多传此待乐天来。"
        ],
        "notes": [
            ""
        ],
        "volume": "卷四百五十九",
        "no#": 88
    },
    {
        "title": "答客说",
        "author": "白居易",
        "biography": "",
        "paragraphs": [
            "吾学空门非学仙，恐君此说是虚传。",
            "海山不是吾归处，归即应归兜率天。"
        ],
        "notes": [
            ""
        ],
        "volume": "卷四百五十九",
        "no#": 89
    },
    {
        "title": "哭刘尚书梦得二首",
        "author": "白居易",
        "biography": "",
        "paragraphs": [
            "四海齐名白与刘，百年交分两绸缪。同贫同病退闲日，",
            "贤豪虽殁精灵在，应共微之地下游。",
            "今日哭君吾道孤，寝门泪满白髭须。不知箭折弓何用，",
            "夜台暮齿期非远，但问前头相见无。"
        ],
        "notes": [
            ""
        ],
        "volume": "卷四百五十九",
        "no#": 90
    }
]