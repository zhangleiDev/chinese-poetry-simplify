[
    {
        "title": "喜秀上人相访",
        "author": "郑谷",
        "biography": "",
        "paragraphs": [
            "雪初开一径，师忽扣双扉。老大情相近，林泉约共归。",
            "忧荣栖省署，孤僻谢朝衣。他夜松堂宿，论诗更入微。"
        ],
        "notes": [
            ""
        ],
        "volume": "卷六百七十五",
        "no#": 1
    },
    {
        "title": "夕阳",
        "author": "郑谷",
        "biography": "",
        "paragraphs": [
            "夕阳秋更好，敛敛蕙兰中。极浦明残雨，长天急远鸿。",
            "僧窗留半榻，渔舸透疏篷。莫恨清光尽，寒蟾即照空。"
        ],
        "notes": [
            ""
        ],
        "volume": "卷六百七十五",
        "no#": 2
    },
    {
        "title": "摇落",
        "author": "郑谷",
        "biography": "",
        "paragraphs": [
            "夜来摇落悲，桑枣半空枝。故国无消息，流年有乱离。",
            "霜秦闻雁早，烟渭认帆迟。日暮寒鼙急，边军在雍岐。"
        ],
        "notes": [
            ""
        ],
        "volume": "卷六百七十五",
        "no#": 3
    },
    {
        "title": "西蜀净众寺松溪八韵兼寄小笔崔处士",
        "author": "郑谷",
        "biography": "",
        "paragraphs": [
            "松因溪得名，溪吹答松声。缭绕能穿寺，幽奇不在城。",
            "寒烟斋后散，春雨夜中平。染岸苍苔古，翘沙白鸟明。",
            "澄分僧影瘦，光彻客心清。带梵侵云响，和钟击石鸣。",
            "淡烹新茗爽，暖泛落花轻。此景吟难尽，凭君画入京。"
        ],
        "notes": [
            ""
        ],
        "volume": "卷六百七十五",
        "no#": 4
    },
    {
        "title": "迁客",
        "author": "郑谷",
        "biography": "",
        "paragraphs": [
            "离夜闻横笛，可堪吹鹧鸪。雪冤知早晚，雨泣渡江湖。",
            "秋树吹黄叶，腊烟垂绿芜。虞翻归有日，莫便哭穷途。"
        ],
        "notes": [
            ""
        ],
        "volume": "卷六百七十五",
        "no#": 5
    },
    {
        "title": "蔡处士",
        "author": "郑谷",
        "biography": "",
        "paragraphs": [
            "无著复无求，平生不解愁。鬻蔬贫洁净，中酒病风流。",
            "旨趣陶山相，诗篇沈隐侯。小斋江色里，篱柱系渔舟。"
        ],
        "notes": [
            ""
        ],
        "volume": "卷六百七十五",
        "no#": 6
    },
    {
        "title": "予尝有雪景一绝为人所讽吟段赞善小笔精微…诗谢之",
        "author": "郑谷",
        "biography": "",
        "paragraphs": [
            "赞善贤相后，家藏名画多。留心于绘素，得事在烟波。",
            "属兴同吟咏，成功更琢磨。爱予风雪句，幽绝写渔蓑。"
        ],
        "notes": [
            ""
        ],
        "volume": "卷六百七十五",
        "no#": 7
    },
    {
        "title": "京兆府试残月如新月",
        "author": "郑谷",
        "biography": "",
        "paragraphs": [
            "荣落何相似，初终却一般。犹疑和夕照，谁信堕朝寒。",
            "水木辉华别，诗家比象难。佳人应误拜，栖鸟反求安。",
            "屈指期轮满，何心谓影残。庾楼清赏处，吟彻曙钟看。"
        ],
        "notes": [
            ""
        ],
        "volume": "卷六百七十五",
        "no#": 8
    },
    {
        "title": "咸通十四年府试木向荣",
        "author": "郑谷",
        "biography": "",
        "paragraphs": [
            "园林青气动，众木散寒声。败叶墙阴在，滋条雪后荣。",
            "欣欣春令早，蔼蔼日华轻。庾岭梅先觉，隋堤柳暗惊。",
            "山川应物候，皋壤起农情。只待花开日，连栖出谷莺。"
        ],
        "notes": [
            ""
        ],
        "volume": "卷六百七十五",
        "no#": 9
    },
    {
        "title": "丞相孟夏祗荐南郊纪献十韵",
        "author": "郑谷",
        "biography": "",
        "paragraphs": [
            "节应清和候，郊宫事洁羞。至诚闻上帝，明德祀圆丘。",
            "雅用陶匏器，馨非黍稷流。就阳陈盛礼，匡国祷鸿休。",
            "渐晓兰迎露，微凉麦弄秋。寿山横紫阁，瑞霭抱皇州。",
            "外肃通班序，中严锡庆优。奏歌三酒备，表敬百神柔。",
            "池碧将还凤，原清再问牛。万方瞻辅翼，共贺赞皇猷。"
        ],
        "notes": [
            ""
        ],
        "volume": "卷六百七十五",
        "no#": 10
    },
    {
        "title": "叙事感恩上狄右丞",
        "author": "郑谷",
        "biography": "",
        "paragraphs": [
            "昔岁曾投贽，关河在左冯。庾公垂顾遇，王粲许从容。",
            "首荐叨殊礼，全家寓近封。白楼陪写望，青眼感遭逢。",
            "顾念梁间燕，深怜涧底松。岚光莲岳逼，酒味菊花浓。",
            "寇难旋移国，漂离几听蛩。半生悲逆旅，二纪间门墉。",
            "蜀雪随僧蹋，荆烟逐雁冲。凋零归两鬓，举止失前踪。",
            "得事虽甘晚，陈诗未肯慵。迩来趋九仞，又伴赏三峰。",
            "栖托情何限，吹嘘意数重。自兹俦侣内，无复叹龙钟。"
        ],
        "notes": [
            ""
        ],
        "volume": "卷六百七十五",
        "no#": 11
    },
    {
        "title": "咏怀",
        "author": "郑谷",
        "biography": "",
        "paragraphs": [
            "迂疏虽可欺，心路甚男儿。薄宦浑无味，平生粗有诗。",
            "淡交终不破，孤达晚相宜。直夜花前唤，朝寒雪里追。",
            "竹声输我听，茶格共僧知。景物还多感，情怀偶不卑。",
            "溪莺喧午寝，山蕨止春饥。险事销肠酒，清欢敌手棋。",
            "香锄抛药圃，烟艇忆莎陂。自许亨途在，儒纲复振时。"
        ],
        "notes": [
            ""
        ],
        "volume": "卷六百七十五",
        "no#": 12
    },
    {
        "title": "干符丙申岁奉试春涨曲江池",
        "author": "郑谷",
        "biography": "",
        "paragraphs": [
            "王泽尚通津，恩波此日新。深疑一夜雨，宛似五湖春。",
            "泛滟翘振鹭，澄清跃紫鳞。翠低孤屿柳，香失半汀苹。",
            "凤辇寻佳境，龙舟命近臣。桂花如入手，愿作从游人。"
        ],
        "notes": [
            ""
        ],
        "volume": "卷六百七十五",
        "no#": 13
    },
    {
        "title": "华山",
        "author": "郑谷",
        "biography": "",
        "paragraphs": [
            "峭仞耸巍巍，晴岚染近畿。孤高不可状，图写尽应非。",
            "绝顶神仙会，半空鸾鹤归。云台分远霭，树谷隐斜晖。",
            "坠石连村响，狂雷发庙威。气中寒渭阔，影外白楼微。",
            "云对莲花落，泉横露掌飞。乳悬危磴滑，樵彻上方稀。",
            "淡泊生真趣，逍遥息世机。野花明涧路，春藓涩松围。",
            "远洞时闻磬，群僧昼掩扉。他年洗尘骨，香火愿相依。"
        ],
        "notes": [
            ""
        ],
        "volume": "卷六百七十五",
        "no#": 14
    },
    {
        "title": "入阁",
        "author": "郑谷",
        "biography": "",
        "paragraphs": [
            "秘殿临轩日，和銮返正年。两班文武盛，百辟羽仪全。",
            "霜漏清中禁，风旗拂曙天。门严新勘契，仗入乍承宣。",
            "玉几当红旭，金炉纵碧烟。对扬称法吏，赞引出宫钿。",
            "言动挥毫疾，雍容执簿专。寿山晴叆叇，颢气暖连延。",
            "礼有鸳鸾集，恩无雨露偏。小臣叨备位，歌咏泰阶前。"
        ],
        "notes": [
            ""
        ],
        "volume": "卷六百七十五",
        "no#": 15
    },
    {
        "title": "故少师从翁隐岩别墅乱后榛芜感旧怆怀遂有追纪",
        "author": "郑谷",
        "biography": "",
        "paragraphs": [
            "风骚为主人，凡俗仰清尘。密行称闺阃，明诚动搢绅。",
            "周旋居显重，内外掌丝纶。妙主蓬壶籍，忠为社稷臣。",
            "大仪墙仞峻，东辖纪纲新。闻善常开口，推公岂为身。",
            "立朝鸣佩重，归宅典衣贫。半醉看花晚，中餐煮菜春。",
            "晴台随鹿上，幽墅结僧邻。理论知清越，生徒得李频。",
            "药香沾笔砚，竹色染衣巾。寄鹤眠云叟，骑驴入室宾。",
            "近将姚监比，僻与段卿亲。叶积池边路，茶迟雪后薪。",
            "所难留著述，谁不秉陶钧。丧乱时多变，追思事已陈。",
            "浮华重发作，雅正甚湮沦。宗从今何在，依栖素有因。",
            "七松无影响，双泪益悲辛。犹喜于门秀，年来屈复伸。"
        ],
        "notes": [
            ""
        ],
        "volume": "卷六百七十五",
        "no#": 16
    },
    {
        "title": "送吏部曹郎中免官南归",
        "author": "郑谷",
        "biography": "",
        "paragraphs": [
            "高名向己求，古韵古无俦。风月抛兰省，江山复桂州。",
            "贤人知止足，中岁便归休。云鹤深相待，公卿不易留。",
            "满朝张祖席，半路上仙舟。箧重藏吴画，茶新换越瓯。",
            "郡迎红烛宴，寺宿翠岚楼。触目成幽兴，全家是胜游。",
            "篷声渔叟雨，苇色鹭鸶秋。久别郊园改，将归里巷修。",
            "桑麻胜禄食，节序免乡愁。阳朔花迎棹，崇贤叶满沟。",
            "席春欢促膝，簷日暖梳头。道畅应为蝶，时来必问牛。",
            "终须康庶品，未爽漱寒流。议在归群望，情难恋自由。",
            "小生诚浅拙，早岁便依投。夏课每垂奖，雪天常见忧。",
            "远招陪宿直，首荐向公侯。攀送偏挥洒，龙钟志未酬。"
        ],
        "notes": [
            ""
        ],
        "volume": "卷六百七十五",
        "no#": 17
    },
    {
        "title": "回銮",
        "author": "郑谷",
        "biography": "",
        "paragraphs": [
            "妖星沈雨露，和气满京关。上将忠勋立，明君法驾还。",
            "顺风调雅乐，夹道序群班。香泛传宣里，尘清指顾间。",
            "楼台新紫气，云物旧黄山。晓渭行朝肃，秋郊旷望闲。",
            "庙灵安国步，日角动天颜。浩浩升平曲，流歌彻百蛮。"
        ],
        "notes": [
            ""
        ],
        "volume": "卷六百七十五",
        "no#": 18
    },
    {
        "title": "峡中",
        "author": "郑谷",
        "biography": "",
        "paragraphs": [
            "万重烟霭里，隐隐见夔州。夜静明月峡，春寒堆雪楼。",
            "独吟谁会解，多病自淹留。往事如今日，聊同子美愁。"
        ],
        "notes": [
            ""
        ],
        "volume": "卷六百七十五",
        "no#": 19
    },
    {
        "title": "蜀中寓止夏日自贻",
        "author": "郑谷",
        "biography": "",
        "paragraphs": [
            "辗转欹孤枕，风帏信寂寥。涨江垂䗖蝀，骤雨闹芭蕉。",
            "道阻归期晚，年加记性销。故人衰飒尽，相望在行朝。"
        ],
        "notes": [
            ""
        ],
        "volume": "卷六百七十五",
        "no#": 20
    },
    {
        "title": "试笔偶书",
        "author": "郑谷",
        "biography": "",
        "paragraphs": [
            "沙鸟与山麋，由来性不羁。可凭唯在道，难解莫过诗。",
            "任笑孤吟僻，终嫌巧宦卑。乖慵恩地恕，冷淡好僧知。",
            "华省惭公器，沧江负钓师。露花春直夜，烟鼓早朝时。",
            "世路多艰梗，家风免坠遗。殷勤一蓑雨，只得梦中披。"
        ],
        "notes": [
            ""
        ],
        "volume": "卷六百七十五",
        "no#": 21
    },
    {
        "title": "奔避",
        "author": "郑谷",
        "biography": "",
        "paragraphs": [
            "奔避投人远，漂离易感恩。愁髯霜飒飒，病眼泪昏昏。",
            "孤馆秋声树，寒江落照村。更闻归路绝，新寨截荆门。"
        ],
        "notes": [
            ""
        ],
        "volume": "卷六百七十五",
        "no#": 22
    },
    {
        "title": "吊水部贾员外嵩",
        "author": "郑谷",
        "biography": "",
        "paragraphs": [
            "八韵与五字，俱为时所先。幽魂应自慰，李白墓相连。"
        ],
        "notes": [
            ""
        ],
        "volume": "卷六百七十五",
        "no#": 23
    },
    {
        "title": "贫女吟",
        "author": "郑谷",
        "biography": "",
        "paragraphs": [
            "尘压鸳鸯废锦机，满头空插丽春枝。",
            "东邻舞妓多金翠，笑剪灯花学画眉。"
        ],
        "notes": [
            ""
        ],
        "volume": "卷六百七十五",
        "no#": 24
    },
    {
        "title": "席上贻歌者",
        "author": "郑谷",
        "biography": "",
        "paragraphs": [
            "花月楼台近九衢，清歌一曲倒金壶。",
            "座中亦有江南客，莫向春风唱鹧鸪。"
        ],
        "notes": [
            ""
        ],
        "volume": "卷六百七十五",
        "no#": 25
    },
    {
        "title": "菊",
        "author": "郑谷",
        "biography": "",
        "paragraphs": [
            "王孙莫把比荆蒿，九日枝枝近鬓毛。",
            "露湿秋香满池岸，由来不羡瓦松高。"
        ],
        "notes": [
            ""
        ],
        "volume": "卷六百七十五",
        "no#": 26
    },
    {
        "title": "下峡",
        "author": "郑谷",
        "biography": "",
        "paragraphs": [
            "忆子啼猿绕树哀，雨随孤棹过阳台。",
            "波头未白人头白，瞥见春风滟滪堆。"
        ],
        "notes": [
            ""
        ],
        "volume": "卷六百七十五",
        "no#": 27
    },
    {
        "title": "文昌寓直",
        "author": "郑谷",
        "biography": "",
        "paragraphs": [
            "何逊空阶夜雨平，朝来交直雨新晴。",
            "落花乱上花砖上，不忍和苔蹋紫英。"
        ],
        "notes": [
            ""
        ],
        "volume": "卷六百七十五",
        "no#": 28
    },
    {
        "title": "街西晚归",
        "author": "郑谷",
        "biography": "",
        "paragraphs": [
            "御沟春水绕闲坊，信马归来傍短墙。",
            "幽榭名园临紫陌，晚风时带牡丹香。"
        ],
        "notes": [
            ""
        ],
        "volume": "卷六百七十五",
        "no#": 29
    },
    {
        "title": "十日菊",
        "author": "郑谷",
        "biography": "",
        "paragraphs": [
            "节去蜂愁蝶不知，晓庭还绕折残枝。",
            "自缘今日人心别，未必秋香一夜衰。"
        ],
        "notes": [
            ""
        ],
        "volume": "卷六百七十五",
        "no#": 30
    },
    {
        "title": "鹭鸶",
        "author": "郑谷",
        "biography": "",
        "paragraphs": [
            "闲立春塘烟淡淡，静眠寒苇雨飕飕。",
            "渔翁归后汀沙晚，飞下滩头更自由。"
        ],
        "notes": [
            ""
        ],
        "volume": "卷六百七十五",
        "no#": 31
    },
    {
        "title": "柳",
        "author": "郑谷",
        "biography": "",
        "paragraphs": [
            "半烟半雨江桥畔，映杏映桃山路中。",
            "会得离人无限意，千丝万絮惹春风。"
        ],
        "notes": [
            ""
        ],
        "volume": "卷六百七十五",
        "no#": 32
    },
    {
        "title": "下第退居二首",
        "author": "郑谷",
        "biography": "",
        "paragraphs": [
            "年来还未上丹梯，且著渔蓑谢故溪。",
            "落尽梨花春又了，破篱残雨晚莺啼。",
            "未尝青杏出长安，豪士应疑怕牡丹。",
            "只有退耕耕不得，茫然村落水吹残。"
        ],
        "notes": [
            ""
        ],
        "volume": "卷六百七十五",
        "no#": 33
    },
    {
        "title": "江宿闻芦管",
        "author": "郑谷",
        "biography": "",
        "paragraphs": [
            "塞曲凄清楚水滨，声声吹出落梅春。",
            "须知风月千樯下，亦有葫芦河畔人。"
        ],
        "notes": [
            ""
        ],
        "volume": "卷六百七十五",
        "no#": 34
    },
    {
        "title": "闲题",
        "author": "郑谷",
        "biography": "",
        "paragraphs": [
            "举世何人肯自知，须逢精鉴定妍媸。",
            "若教嫫母临明镜，也道不劳红粉施。"
        ],
        "notes": [
            ""
        ],
        "volume": "卷六百七十五",
        "no#": 35
    },
    {
        "title": "曲江春草",
        "author": "郑谷",
        "biography": "",
        "paragraphs": [
            "花落江堤蔟暖烟，雨余草色远相连。",
            "香轮莫辗青青破，留与愁人一醉眠。"
        ],
        "notes": [
            ""
        ],
        "volume": "卷六百七十五",
        "no#": 36
    },
    {
        "title": "雪中偶题",
        "author": "郑谷",
        "biography": "",
        "paragraphs": [
            "乱飘僧舍茶烟湿，密洒歌楼酒力微。",
            "江上晚来堪画处，渔人披得一蓑归。"
        ],
        "notes": [
            ""
        ],
        "volume": "卷六百七十五",
        "no#": 37
    },
    {
        "title": "题慈恩寺默公院",
        "author": "郑谷",
        "biography": "",
        "paragraphs": [
            "虽近曲江居古寺，旧山终忆九华峰。",
            "春来老病厌迎送，剪却牡丹栽野松。"
        ],
        "notes": [
            ""
        ],
        "volume": "卷六百七十五",
        "no#": 38
    },
    {
        "title": "江上阻风",
        "author": "郑谷",
        "biography": "",
        "paragraphs": [
            "水天春暗暮寒浓，船闭篷窗细雨中。",
            "闻道渔家酒初熟，晚来翻喜打头风。"
        ],
        "notes": [
            ""
        ],
        "volume": "卷六百七十五",
        "no#": 39
    },
    {
        "title": "淮上与友人别",
        "author": "郑谷",
        "biography": "",
        "paragraphs": [
            "扬子江头杨柳春，杨花愁杀渡江人。",
            "数声风笛离亭晚，君向潇湘我向秦。"
        ],
        "notes": [
            ""
        ],
        "volume": "卷六百七十五",
        "no#": 40
    },
    {
        "title": "忍公小轩二首",
        "author": "郑谷",
        "biography": "",
        "paragraphs": [
            "松溪水色绿于松，每到松溪到暮钟。",
            "闲得心源只如此，问禅何必向双峰。",
            "旧游前事半埃尘，多向林中结净因。",
            "一念一炉香火里，后身唯愿似师身。"
        ],
        "notes": [
            ""
        ],
        "volume": "卷六百七十五",
        "no#": 41
    },
    {
        "title": "淮上渔者",
        "author": "郑谷",
        "biography": "",
        "paragraphs": [
            "白头波上白头翁，家逐船移浦浦风。",
            "一尺鲈鱼新钓得，儿孙吹火荻花中。"
        ],
        "notes": [
            ""
        ],
        "volume": "卷六百七十五",
        "no#": 42
    },
    {
        "title": "兴州江馆",
        "author": "郑谷",
        "biography": "",
        "paragraphs": [
            "向蜀还秦计未成，寒蛩一夜绕床鸣。",
            "愁眠不稳孤灯尽，坐听嘉陵江水声。"
        ],
        "notes": [
            ""
        ],
        "volume": "卷六百七十五",
        "no#": 43
    },
    {
        "title": "题无本上人小斋",
        "author": "郑谷",
        "biography": "",
        "paragraphs": [
            "寒寺唯应我访师，人稀境静雪销迟。",
            "竹西落照侵窗好，堪惜归时落照时。"
        ],
        "notes": [
            ""
        ],
        "volume": "卷六百七十五",
        "no#": 44
    },
    {
        "title": "七祖院小山",
        "author": "郑谷",
        "biography": "",
        "paragraphs": [
            "小巧功成雨藓斑，轩车日日扣松关。",
            "峨嵋咫尺无人去，却向僧窗看假山。"
        ],
        "notes": [
            ""
        ],
        "volume": "卷六百七十五",
        "no#": 45
    },
    {
        "title": "定水寺行香",
        "author": "郑谷",
        "biography": "",
        "paragraphs": [
            "听经看画绕虚廊，风拂金炉待赐香。",
            "丞相未来春雪密，暂偷闲卧老僧床。"
        ],
        "notes": [
            ""
        ],
        "volume": "卷六百七十五",
        "no#": 46
    },
    {
        "title": "浯溪",
        "author": "郑谷",
        "biography": "",
        "paragraphs": [
            "湛湛清江叠叠山，白云白鸟在其间。",
            "渔翁醉睡又醒睡，谁道皇天最惜闲。"
        ],
        "notes": [
            ""
        ],
        "volume": "卷六百七十五",
        "no#": 47
    },
    {
        "title": "闷题",
        "author": "郑谷",
        "biography": "",
        "paragraphs": [
            "莫厌九衢尘土间，秋晴满眼是南山。",
            "僧家未必全无事，道著访僧心且闲。"
        ],
        "notes": [
            ""
        ],
        "volume": "卷六百七十五",
        "no#": 48
    },
    {
        "title": "重访黄神谷策禅者",
        "author": "郑谷",
        "biography": "",
        "paragraphs": [
            "初尘芸阁辞禅阁，却访支郎是老郎。",
            "我趣转卑师趣静，数峰秋雪一炉香。"
        ],
        "notes": [
            ""
        ],
        "volume": "卷六百七十五",
        "no#": 49
    },
    {
        "title": "别修觉寺无本上人",
        "author": "郑谷",
        "biography": "",
        "paragraphs": [
            "松上闲云石上苔，自嫌归去夕阳催。",
            "山门握手无他语，只约今冬看雪来。"
        ],
        "notes": [
            ""
        ],
        "volume": "卷六百七十五",
        "no#": 50
    },
    {
        "title": "赠日东鉴禅师",
        "author": "郑谷",
        "biography": "",
        "paragraphs": [
            "故国无心渡海潮，老禅方丈倚中条。",
            "夜深雨绝松堂静，一点山萤照寂寥。"
        ],
        "notes": [
            ""
        ],
        "volume": "卷六百七十五",
        "no#": 51
    },
    {
        "title": "传经院壁画松",
        "author": "郑谷",
        "biography": "",
        "paragraphs": [
            "危根瘦尽耸孤峰，珍重江僧好笔踪。",
            "得向游人多处画，却胜涧底作真松。"
        ],
        "notes": [
            ""
        ],
        "volume": "卷六百七十五",
        "no#": 52
    },
    {
        "title": "高蟾先辈以诗笔相示抒成寄酬",
        "author": "郑谷",
        "biography": "",
        "paragraphs": [
            "张生故国三千里，知者唯应杜紫微。",
            "君有君恩秋后叶，可能更羡谢玄晖。"
        ],
        "notes": [
            ""
        ],
        "volume": "卷六百七十五",
        "no#": 53
    },
    {
        "title": "为人题",
        "author": "郑谷",
        "biography": "",
        "paragraphs": [
            "泪湿孤鸾晓镜昏，近来方解惜青春。",
            "杏花杨柳年年好，不忍回看旧写真。"
        ],
        "notes": [
            ""
        ],
        "volume": "卷六百七十五",
        "no#": 54
    },
    {
        "title": "越鸟",
        "author": "郑谷",
        "biography": "",
        "paragraphs": [
            "背霜南雁不到处，倚棹北人初听时。",
            "梅雨满江春草歇，一声声在荔枝枝。"
        ],
        "notes": [
            ""
        ],
        "volume": "卷六百七十五",
        "no#": 55
    },
    {
        "title": "黄莺",
        "author": "郑谷",
        "biography": "",
        "paragraphs": [
            "春云薄薄日辉辉，宫树烟深隔水飞。",
            "应为能歌系仙籍，麻姑乞与女真衣。"
        ],
        "notes": [
            ""
        ],
        "volume": "卷六百七十五",
        "no#": 56
    },
    {
        "title": "失鹭鸶",
        "author": "郑谷",
        "biography": "",
        "paragraphs": [
            "野格由来倦小池，惊飞却下碧江涯。",
            "月昏风急何处宿，秋岸萧萧黄苇枝。"
        ],
        "notes": [
            ""
        ],
        "volume": "卷六百七十五",
        "no#": 57
    },
    {
        "title": "苔钱",
        "author": "郑谷",
        "biography": "",
        "paragraphs": [
            "春红秋紫绕池台，个个圆如济世财。",
            "雨后无端满穷巷，买花不得买愁来。"
        ],
        "notes": [
            ""
        ],
        "volume": "卷六百七十五",
        "no#": 58
    },
    {
        "title": "莲叶",
        "author": "郑谷",
        "biography": "",
        "paragraphs": [
            "移舟水溅差差绿，倚槛风摇柄柄香。",
            "多谢浣溪人不折，雨中留得盖鸳鸯。"
        ],
        "notes": [
            ""
        ],
        "volume": "卷六百七十五",
        "no#": 59
    },
    {
        "title": "蜀中赏海棠",
        "author": "郑谷",
        "biography": "",
        "paragraphs": [
            "浓淡芳春满蜀乡，半随风雨断莺肠。",
            "浣花溪上堪惆怅，子美无心为发扬。"
        ],
        "notes": [
            ""
        ],
        "volume": "卷六百七十五",
        "no#": 60
    },
    {
        "title": "投所知",
        "author": "郑谷",
        "biography": "",
        "paragraphs": [
            "砌下芝兰新满径，门前桃李旧垂阴。",
            "却应回念江边草，放出春烟一寸心。"
        ],
        "notes": [
            ""
        ],
        "volume": "卷六百七十五",
        "no#": 61
    },
    {
        "title": "早入谏院二首",
        "author": "郑谷",
        "biography": "",
        "paragraphs": [
            "玉阶春冷未催班，暂拂尘衣就笏眠。",
            "孤立小心还自笑，梦魂潜绕御炉烟。",
            "紫云重叠抱春城，廊下人稀唱漏声。",
            "偷得微吟斜倚柱，满衣花露听宫莺。"
        ],
        "notes": [
            ""
        ],
        "volume": "卷六百七十五",
        "no#": 62
    },
    {
        "title": "忝官谏垣明日转对",
        "author": "郑谷",
        "biography": "",
        "paragraphs": [
            "吾君英睿相君贤，其那寰区未晏然。",
            "明日翠华春殿下，不知何语可闻天。"
        ],
        "notes": [
            ""
        ],
        "volume": "卷六百七十五",
        "no#": 63
    },
    {
        "title": "再经南阳",
        "author": "郑谷",
        "biography": "",
        "paragraphs": [
            "平芜漠漠失楼台，昔日游人乱后来。",
            "寥落墙匡春欲暮，烧残官树有花开。"
        ],
        "notes": [
            ""
        ],
        "volume": "卷六百七十五",
        "no#": 64
    },
    {
        "title": "赠下第举公",
        "author": "郑谷",
        "biography": "",
        "paragraphs": [
            "见君失意我惆怅，记得当年落第情。",
            "出去无憀归又闷，花南慢打讲钟声。"
        ],
        "notes": [
            ""
        ],
        "volume": "卷六百七十五",
        "no#": 65
    },
    {
        "title": "春阴",
        "author": "郑谷",
        "biography": "",
        "paragraphs": [
            "推琴当酒度春阴，不解谋生只解吟。",
            "舞蝶歌莺莫相试，老郎心是老僧心。"
        ],
        "notes": [
            ""
        ],
        "volume": "卷六百七十五",
        "no#": 66
    },
    {
        "title": "送张逸人",
        "author": "郑谷",
        "biography": "",
        "paragraphs": [
            "人间疏散更无人，浪兀孤舟酒兀身。",
            "芦笋鲈鱼抛不得，五陵珍重五湖春。"
        ],
        "notes": [
            ""
        ],
        "volume": "卷六百七十五",
        "no#": 67
    },
    {
        "title": "初还京师寓止府署偶题屋壁",
        "author": "郑谷",
        "biography": "",
        "paragraphs": [
            "秋光不见旧亭台，四顾荒凉瓦砾堆。",
            "火力不能销地力，乱前黄菊眼前开。"
        ],
        "notes": [
            ""
        ],
        "volume": "卷六百七十五",
        "no#": 68
    },
    {
        "title": "擢第后入蜀经罗村，路见海棠盛开偶有题咏",
        "author": "郑谷",
        "biography": "",
        "paragraphs": [
            "上国休夸红杏艳，深溪自照绿苔矶。一枝低带流莺睡，",
            "手中已有新春桂，多谢烟香更入衣。"
        ],
        "notes": [
            ""
        ],
        "volume": "卷六百七十五",
        "no#": 69
    },
    {
        "title": "次韵和礼部卢侍郎江上秋夕寓怀",
        "author": "郑谷",
        "biography": "",
        "paragraphs": [
            "卢郎到处觉风生，蜀郡留连亚相情。乱后江山悲庾信，",
            "未脱白衣头半白，叨陪属和倍为荣。"
        ],
        "notes": [
            ""
        ],
        "volume": "卷六百七十五",
        "no#": 70
    },
    {
        "title": "宜春再访芳公言公幽斋写怀叙事，因赋长言",
        "author": "郑谷",
        "biography": "",
        "paragraphs": [
            "入门长恐先师在，香印纱灯似昔年，涧路萦回斋处远，",
            "顾渚一瓯春有味，中林话旧亦潸然。"
        ],
        "notes": [
            ""
        ],
        "volume": "卷六百七十五",
        "no#": 71
    },
    {
        "title": "读李白集",
        "author": "郑谷",
        "biography": "",
        "paragraphs": [
            "何事文星与酒星，一时钟在李先生。",
            "高吟大醉三千首，留著人间伴月明。"
        ],
        "notes": [
            ""
        ],
        "volume": "卷六百七十五",
        "no#": 72
    },
    {
        "title": "卷末偶题三首",
        "author": "郑谷",
        "biography": "",
        "paragraphs": [
            "一卷疏芜一百篇，名成未敢暂忘筌。",
            "何如海日生残夜，一句能令万古传。",
            "七岁侍行湖外去，岳阳楼上敢题诗。",
            "如今寒晚无功业，何以胜任国士知。",
            "一第由来是出身，垂名俱为国风陈。",
            "此生若不知骚雅，孤宦如何作近臣。"
        ],
        "notes": [
            ""
        ],
        "volume": "卷六百七十五",
        "no#": 73
    },
    {
        "title": "读前集二首",
        "author": "郑谷",
        "biography": "",
        "paragraphs": [
            "殷璠裁鉴英灵集，颇觉同才得旨深。",
            "何事后来高仲武，品题间气未公心。",
            "风骚如线不胜悲，国步多艰即此时。",
            "爱日满阶看古集，只应陶集是吾师。"
        ],
        "notes": [
            ""
        ],
        "volume": "卷六百七十五",
        "no#": 74
    },
    {
        "title": "渚宫乱后作",
        "author": "郑谷",
        "biography": "",
        "paragraphs": [
            "乡人来话乱离情，泪滴残阳问楚荆。白社已应无故老，",
            "牢落故居灰烬后，黄花紫蔓上墙生。"
        ],
        "notes": [
            ""
        ],
        "volume": "卷六百七十五",
        "no#": 75
    },
    {
        "title": "鹧鸪",
        "author": "郑谷",
        "biography": "",
        "paragraphs": [
            "暖戏烟芜锦翼齐，品流应得近山鸡。雨昏青草湖边过，",
            "相呼相应湘江阔，苦竹丛深春日西。"
        ],
        "notes": [
            ""
        ],
        "volume": "卷六百七十五",
        "no#": 76
    },
    {
        "title": "燕",
        "author": "郑谷",
        "biography": "",
        "paragraphs": [
            "年去年来来去忙，春寒烟暝渡潇湘。低飞绿岸和梅雨，",
            "千言万语无人会，又逐流莺过短墙。"
        ],
        "notes": [
            ""
        ],
        "volume": "卷六百七十五",
        "no#": 77
    },
    {
        "title": "侯家鹧鸪",
        "author": "郑谷",
        "biography": "",
        "paragraphs": [
            "江天梅雨湿江蓠，到处烟香是此时。苦竹岭无归去日，",
            "唯有佳人忆南国，殷勤为尔唱愁词。"
        ],
        "notes": [
            ""
        ],
        "volume": "卷六百七十五",
        "no#": 78
    },
    {
        "title": "雁",
        "author": "郑谷",
        "biography": "",
        "paragraphs": [
            "八月悲风九月霜，蓼花红淡苇条黄。石头城下波摇影，",
            "故乡闻尔亦惆怅，何况扁舟非故乡。"
        ],
        "notes": [
            ""
        ],
        "volume": "卷六百七十五",
        "no#": 79
    },
    {
        "title": "水",
        "author": "郑谷",
        "biography": "",
        "paragraphs": [
            "竹院松廊分数派，不空清泚亦逶迤。落花相逐去何处，",
            "晚晴一片连莎绿，悔与沧浪有旧期。"
        ],
        "notes": [
            ""
        ],
        "volume": "卷六百七十五",
        "no#": 80
    },
    {
        "title": "海棠",
        "author": "郑谷",
        "biography": "",
        "paragraphs": [
            "春风用意匀颜色，销得携觞与赋诗。秾丽最宜新著雨，",
            "朝醉暮吟看不足，羡他蝴蝶宿深枝。"
        ],
        "notes": [
            ""
        ],
        "volume": "卷六百七十五",
        "no#": 81
    },
    {
        "title": "竹",
        "author": "郑谷",
        "biography": "",
        "paragraphs": [
            "宜烟宜雨又宜风，拂水藏村复间松。移得萧骚从远寺，",
            "无赖杏花多意绪，数枝穿翠好相容。"
        ],
        "notes": [
            ""
        ],
        "volume": "卷六百七十五",
        "no#": 82
    },
    {
        "title": "荔枝树",
        "author": "郑谷",
        "biography": "",
        "paragraphs": [
            "二京曾见画图中，数本芳菲色不同。孤棹今来巴徼外，",
            "肠断渝泸霜霰薄，不教叶似灞陵红。"
        ],
        "notes": [
            ""
        ],
        "volume": "卷六百七十五",
        "no#": 83
    },
    {
        "title": "锦二首",
        "author": "郑谷",
        "biography": "",
        "paragraphs": [
            "布素豪家定不看，若无文彩入时难。红迷天子帆边日，",
            "舞衣转转求新样，不问流离桑柘残。",
            "文君手里曙霞生，美号仍闻借蜀城。夺得始知袍更贵，",
            "礼部郎官人所重，省中别占好窠名。"
        ],
        "notes": [
            ""
        ],
        "volume": "卷六百七十五",
        "no#": 84
    },
    {
        "title": "蜡烛",
        "author": "郑谷",
        "biography": "",
        "paragraphs": [
            "仙漏迟迟出建章，宫帘不动透清光。金闱露白新裁诏，",
            "多情更有分明处，照得歌尘下燕梁。"
        ],
        "notes": [
            ""
        ],
        "volume": "卷六百七十五",
        "no#": 85
    },
    {
        "title": "灯",
        "author": "郑谷",
        "biography": "",
        "paragraphs": [
            "雨向莎阶滴未休，冷光孤恨两悠悠。船中闻雁洞庭宿，",
            "萧骚寒竹南窗静，一局闲棋为尔留。"
        ],
        "notes": [
            ""
        ],
        "volume": "卷六百七十五",
        "no#": 86
    },
    {
        "title": "宗人作尉唐昌官署幽胜而又博学精富得以言谈…留书屋壁",
        "author": "郑谷",
        "biography": "",
        "paragraphs": [
            "公堂潇洒有林泉，只隔苔墙是渚田。宗党相亲离乱世，",
            "风雨夜长同一宿，旧游多共忆樊川。"
        ],
        "notes": [
            ""
        ],
        "volume": "卷六百七十五",
        "no#": 87
    },
    {
        "title": "为户部李郎中与令季端公寓止渠州江寺偶作寄献",
        "author": "郑谷",
        "biography": "",
        "paragraphs": [
            "退居潇洒寄禅关，高挂朝簪净室间。孤岛虽留双鹤歇，",
            "仙署金闺虚位久，夜清应梦近天颜。"
        ],
        "notes": [
            ""
        ],
        "volume": "卷六百七十五",
        "no#": 88
    },
    {
        "title": "重阳日访元秀上人",
        "author": "郑谷",
        "biography": "",
        "paragraphs": [
            "红叶黄花秋景宽，醉吟朝夕在樊川。却嫌今日登山俗，",
            "归来童稚争相笑，何事无人与酒船。"
        ],
        "notes": [
            ""
        ],
        "volume": "卷六百七十五",
        "no#": 89
    }
]