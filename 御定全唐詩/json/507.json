[
    {
        "title": "题杜宾客新丰里幽居",
        "author": "蒋防",
        "biography": "",
        "paragraphs": [
            "退迹依三径，辞荣继二疏。圣情容解印，帝里许悬车。",
            "已去龙楼籍，犹分御廪储。风泉输耳目，松竹助玄虚。",
            "调护心常在，山林意有余。应嗤紫芝客，远就白云居。"
        ],
        "notes": [
            ""
        ],
        "volume": "卷五百零七",
        "no#": 1
    },
    {
        "title": "望禁苑祥光",
        "author": "蒋防",
        "biography": "",
        "paragraphs": [
            "嘉瑞生天色，葱茏几效祥。树摇三殿侧，日映九城傍。",
            "仙雾今同色，卿云未可章。拱汾疑鼎气，临渭比萤光。",
            "岂并春风旧，俄同圣寿长。微臣时一望，短羽欲翱翔。"
        ],
        "notes": [
            ""
        ],
        "volume": "卷五百零七",
        "no#": 2
    },
    {
        "title": "冬至日祥风应候",
        "author": "蒋防",
        "biography": "",
        "paragraphs": [
            "节逢清景空，气占二仪中。独喜登高日，先知应候风。",
            "瑞呈光舜化，庆表盛尧聪。况与承时叶，还将入律同。",
            "微微万井逼，习习九门通。绕殿炉烟起，殷勤报岁功。"
        ],
        "notes": [
            ""
        ],
        "volume": "卷五百零七",
        "no#": 3
    },
    {
        "title": "春风扇微和",
        "author": "蒋防",
        "biography": "",
        "paragraphs": [
            "丽日催迟景，和风扇早春。暖浮丹凤阙，韶媚黑龙津。",
            "澹荡迎仙仗，霏微送画轮。绿摇官柳散，红待禁花新。",
            "舞席皆回雪，歌筵暗送尘。幸当阳律候，惟愿及佳辰。"
        ],
        "notes": [
            ""
        ],
        "volume": "卷五百零七",
        "no#": 4
    },
    {
        "title": "日暖万年枝",
        "author": "蒋防",
        "biography": "",
        "paragraphs": [
            "新阳归上苑，嘉树独含妍。散漫添和气，曈昽卷曙烟。",
            "流辉宜圣日，接影贵芳年。自与恩光近，那关煦妪偏。",
            "结根诚得地，表寿愿符天。谁道凌寒质，从兹不暧然。"
        ],
        "notes": [
            ""
        ],
        "volume": "卷五百零七",
        "no#": 5
    },
    {
        "title": "秋月悬清辉",
        "author": "蒋防",
        "biography": "",
        "paragraphs": [
            "秋月沿霄汉，亭亭委素辉。山明桂花发，池满夜珠归。",
            "入牖人偏揽，临枝鹊正飞。影连平野净，轮度晓云微。",
            "晶晃浮轻露，裴回映薄帷。此时千里道，延望独依依。"
        ],
        "notes": [
            ""
        ],
        "volume": "卷五百零七",
        "no#": 6
    },
    {
        "title": "八风从律",
        "author": "蒋防",
        "biography": "",
        "paragraphs": [
            "制律窥元化，因声感八风。还从万籁起，更与五音同。",
            "习习芦灰上，泠泠玉管中。气随时物好，响彻霁天空。",
            "自得阴阳顺，能令惠泽通。愿吹寒谷里，从此达前蒙。"
        ],
        "notes": [
            ""
        ],
        "volume": "卷五百零七",
        "no#": 7
    },
    {
        "title": "藩臣恋魏阙",
        "author": "蒋防",
        "biography": "",
        "paragraphs": [
            "剖竹随皇命，分忧镇大藩。恩波怀魏阙，献纳望天阍。",
            "政奉南风顺，心依北极尊。梦魂通玉陛，动息寄朱轩。",
            "直以蒸黎念，思陈政化源。如何子牟意，今古道斯存。"
        ],
        "notes": [
            ""
        ],
        "volume": "卷五百零七",
        "no#": 8
    },
    {
        "title": "秋稼如云",
        "author": "蒋防",
        "biography": "",
        "paragraphs": [
            "肆目如云处，三田大有秋。葱茏初蔽野，散漫正盈畴。",
            "稍混从龙势，宁同触石幽。紫芒分幂幂，青颖澹油油。",
            "始惬仓箱望，终无灭裂忧。西成知不远，雨露复何酬。"
        ],
        "notes": [
            ""
        ],
        "volume": "卷五百零七",
        "no#": 9
    },
    {
        "title": "玉卮无当",
        "author": "蒋防",
        "biography": "",
        "paragraphs": [
            "美玉常为器，兹焉变漏卮。酒浆悲莫挹，樽俎念空施。",
            "符彩功难补，盈虚数已亏。岂惟孤玩好，抑亦类瑕疵。",
            "清越音虽在，操持意渐隳。赋形期大匠，良璞勿同斯。"
        ],
        "notes": [
            ""
        ],
        "volume": "卷五百零七",
        "no#": 10
    },
    {
        "title": "至人无梦",
        "author": "蒋防",
        "biography": "",
        "paragraphs": [
            "已赜希微理，知将静默邻。坐忘宁有梦，迹灭未凝神。",
            "化蝶诚知幻，征兰匪契真。抱玄虽解带，守一自离尘。",
            "寥朗壶中晓，虚明洞里春。翛然碧霞客，那比漆园人。"
        ],
        "notes": [
            ""
        ],
        "volume": "卷五百零七",
        "no#": 11
    },
    {
        "title": "玄都楼桃",
        "author": "蒋防",
        "biography": "",
        "paragraphs": [
            "旧传天上千年熟，今日人间五日香。",
            "红软满枝须作意，莫交方朔施偷将。"
        ],
        "notes": [
            ""
        ],
        "volume": "卷五百零七",
        "no#": 12
    },
    {
        "title": "题李宾客旧居",
        "author": "李虞",
        "biography": "",
        "paragraphs": [
            "逢时不得致升平，岂是明君忘姓名。",
            "眼暗发枯缘世事，今来无泪哭先生。"
        ],
        "notes": [
            ""
        ],
        "volume": "卷五百零七",
        "no#": 13
    },
    {
        "title": "前相国赞皇公早葺平泉山居暂还憩旋起赴诏命作镇浙右辄抒怀赋四言诗十四首奉寄",
        "author": "裴潾",
        "biography": "",
        "paragraphs": [
            "动复有原，进退有期。用在得正，明以知微。夫惟哲人，",
            "植爱在根，钟福有兆。珠潜巨海，玉蕴昆峤。披室生白，",
            "历难求试，执宪成风。四镇咸乂，三阶以融。捧日柱天，",
            "我力或屈，我躬莫污。三黜如饴，三起惟惧。再宾为宠，",
            "有凤自南，亦翙其羽。好姱佳丽，于伊之浒。五彩含章，",
            "凿龙中辟，伊原古奔。下有秘洞，豁起石门。竹涧水横，",
            "南溪回舟，西岭望竦。水远如空，山微似巃。二室峰连，",
            "飞泉挂空，如决天浔。万仞悬注，直贯潭心。月正中央，",
            "鸟之在巢，风起林摇。退翔城颠，翠虬扪天。雨止雪旋，",
            "邈矣其山，默矣其泉。",
            "寝丘之田，土山之上。孙既贻谋，谢亦遐想。俭则为福，",
            "其风自西，言发帝庭。飘彼黄素，堕于山楹。公拜稽首，",
            "公昔南迈，我不及睹。言旋旧观，莫获安语。今则不遑，",
            "山嵇之旧，刘卢之恩。举世莫尚，惟公是敦。哀我蠢蠢，",
            "迢迢秦塞，南望吴门。对酒不饮，设琴不援。何以代面，"
        ],
        "notes": [
            ""
        ],
        "volume": "卷五百零七",
        "no#": 14
    },
    {
        "title": "白牡丹",
        "author": "裴潾",
        "biography": "",
        "paragraphs": [
            "长安豪贵惜春残，争赏先开紫牡丹。",
            "别有玉杯承露冷，无人起就月中看。"
        ],
        "notes": [
            ""
        ],
        "volume": "卷五百零七",
        "no#": 15
    },
    {
        "title": "送黄明府晔赴岳州湘阴任",
        "author": "刘三复",
        "biography": "",
        "paragraphs": [
            "拟占名场第一科，龙门十上困风波。三年护塞从戎远，",
            "遥知布惠苏民后，应向祠堂吊汨罗。"
        ],
        "notes": [
            ""
        ],
        "volume": "卷五百零七",
        "no#": 16
    },
    {
        "title": "留题桂州碧浔亭",
        "author": "韦瓘",
        "biography": "",
        "paragraphs": [
            "半年领郡固无劳，一日为心素所操。轮奂未成绳墨在，",
            "从此归耕洛川上，大千江路任风涛。"
        ],
        "notes": [
            ""
        ],
        "volume": "卷五百零七",
        "no#": 17
    },
    {
        "title": "赠毛仙翁",
        "author": "崔郾",
        "biography": "",
        "paragraphs": [
            "存亡去住一壶中，兄事安期弟葛洪。甲子已过千岁鹤，",
            "终待此身无系累，武陵山下等黄公。"
        ],
        "notes": [
            ""
        ],
        "volume": "卷五百零七",
        "no#": 18
    }
]