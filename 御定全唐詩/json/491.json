[
    {
        "title": "履春冰",
        "author": "张萧远",
        "biography": "",
        "paragraphs": [
            "一步一愁新，轻轻恐陷人。薄光全透日，残影半销春。",
            "蝉想行时翼，鱼惊蹋处鳞。底虚难驻足，岸阔怯回身。",
            "岂暇踟蹰久，宁辞顾盼频。愿将兢慎意，从此赴通津。"
        ],
        "notes": [
            ""
        ],
        "volume": "卷四百九十一",
        "no#": 1
    },
    {
        "title": "观灯",
        "author": "张萧远",
        "biography": "",
        "paragraphs": [
            "十万人家火烛光，门门开处见红妆。歌钟喧夜更漏暗，",
            "宝钗骤马多遗落，依旧明朝在路傍。"
        ],
        "notes": [
            ""
        ],
        "volume": "卷四百九十一",
        "no#": 2
    },
    {
        "title": "送宫人入道",
        "author": "张萧远",
        "biography": "",
        "paragraphs": [
            "舍宠求仙畏色衰，辞天素面立阶墀。金丹拟驻千年貌，",
            "从来宫女皆相妒，闻向瑶台尽泪垂。"
        ],
        "notes": [
            ""
        ],
        "volume": "卷四百九十一",
        "no#": 3
    },
    {
        "title": "句",
        "author": "张萧远",
        "biography": "",
        "paragraphs": [
            "秦云寂寂僧还定，尽日无人鹿绕床。",
            "日暮风吹官渡柳，白鸦飞出石头墙。",
            "双双白燕入祠堂。。"
        ],
        "notes": [
            ""
        ],
        "volume": "卷四百九十一",
        "no#": 4
    },
    {
        "title": "见志",
        "author": "李播",
        "biography": "",
        "paragraphs": [
            "去岁买琴不与价，今年沽酒未还钱。",
            "门前债主雁行立，屋里醉人鱼贯眠。"
        ],
        "notes": [
            ""
        ],
        "volume": "卷四百九十一",
        "no#": 5
    },
    {
        "title": "鱼上冰",
        "author": "王季则",
        "biography": "",
        "paragraphs": [
            "北陆收寒尽，东风解冻初。冰消通浅溜，气变跃潜鱼。",
            "应节似知化，扬鬐任所如。浮沉非乐藻，沿溯异传书。",
            "结网时空久，临川意有余。为龙将可望，今日愧才虚。"
        ],
        "notes": [
            ""
        ],
        "volume": "卷四百九十一",
        "no#": 6
    },
    {
        "title": "鱼上冰",
        "author": "纪元皋",
        "biography": "",
        "paragraphs": [
            "春生寒气灭，稍动伏泉鱼。乍喜东风至，来观曲浦初。",
            "近冰朱鬣见，望日锦鳞舒。渐觉流澌退，还忻掉尾余。",
            "𪡋喁情自乐，沿溯意宁疏。倘得随鲲化，终能戾太虚。"
        ],
        "notes": [
            ""
        ],
        "volume": "卷四百九十一",
        "no#": 7
    },
    {
        "title": "鱼上冰",
        "author": "吴晃",
        "biography": "",
        "paragraphs": [
            "春水潜鳞发，寒潭旧藻疏。扬鬐顺气后，振鬣上冰初。",
            "戏广怜空洁，浮清媚景虚。戒贪还避饵，思达每怀书。",
            "湿映流澌薄，狂游触浪余。终希泮涣泽，为化北溟鱼。"
        ],
        "notes": [
            ""
        ],
        "volume": "卷四百九十一",
        "no#": 8
    },
    {
        "title": "赠柳氏妓",
        "author": "郑还古",
        "biography": "",
        "paragraphs": [
            "冶艳出神仙，歌声胜管弦。词轻白纻曲，歌遏碧云天。",
            "未拟生裴秀，如何乞郑玄。不堪金谷水，横过坠楼前。"
        ],
        "notes": [
            ""
        ],
        "volume": "卷四百九十一",
        "no#": 9
    },
    {
        "title": "吉州道中",
        "author": "郑还古",
        "biography": "",
        "paragraphs": [
            "吉州新置掾，驰驿到条山。薏苡殊非谤，羊肠未是艰。",
            "自惭多白发，争敢竞朱颜。若有前生债，今朝不懊还。"
        ],
        "notes": [
            ""
        ],
        "volume": "卷四百九十一",
        "no#": 10
    },
    {
        "title": "望思台",
        "author": "郑还古",
        "biography": "",
        "paragraphs": [
            "谗语能令骨肉离，奸情难测事堪悲。",
            "何因掘得江充骨，捣作微尘祭望思。"
        ],
        "notes": [
            ""
        ],
        "volume": "卷四百九十一",
        "no#": 11
    },
    {
        "title": "日南长至",
        "author": "独孤铉",
        "biography": "",
        "paragraphs": [
            "玉历颁新律，凝阴发一阳。轮辉犹惜短，圭影此偏长。",
            "晷度经南斗，流晶尽北堂。乍疑周户耀，可爱逗林光。",
            "积雪销微照，初萌动早芒。更升台上望，云物已昭彰。"
        ],
        "notes": [
            ""
        ],
        "volume": "卷四百九十一",
        "no#": 12
    },
    {
        "title": "延平天庆观",
        "author": "王初",
        "biography": "",
        "paragraphs": [
            "剑化江边绿构新，层台不染玉梯尘。千章隐篆标龙简，",
            "盟经早晚闻仙语，学种三芝伴羽人。"
        ],
        "notes": [
            ""
        ],
        "volume": "卷四百九十一",
        "no#": 13
    },
    {
        "title": "送叶秀才",
        "author": "王初",
        "biography": "",
        "paragraphs": [
            "快骑璁珑刻玉羁，河梁返照上征衣。层冰春近蟠龙起，",
            "汉庭狗监深知己，有日前驱负弩归。"
        ],
        "notes": [
            ""
        ],
        "volume": "卷四百九十一",
        "no#": 14
    },
    {
        "title": "送王秀才谒池州吴都督",
        "author": "王初",
        "biography": "",
        "paragraphs": [
            "池阳去去跃雕鞍，十里长亭百草干。衣袂障风金镂细，",
            "南馆星郎东道主，摇鞭休问路行难。"
        ],
        "notes": [
            ""
        ],
        "volume": "卷四百九十一",
        "no#": 15
    },
    {
        "title": "青帝",
        "author": "王初",
        "biography": "",
        "paragraphs": [
            "青帝邀春隔岁还，月娥孀独夜漫漫。韩凭舞羽身犹在，",
            "几时幽恨飘然断，共待天池一水干。"
        ],
        "notes": [
            ""
        ],
        "volume": "卷四百九十一",
        "no#": 16
    },
    {
        "title": "银河",
        "author": "王初",
        "biography": "",
        "paragraphs": [
            "阊阖疏云漏绛津，桥头秋夜鹊飞频。犹残仙媛湔裙水，",
            "年来若有乘槎客，为吊波灵是楚臣。"
        ],
        "notes": [
            ""
        ],
        "volume": "卷四百九十一",
        "no#": 17
    },
    {
        "title": "书秋",
        "author": "王初",
        "biography": "",
        "paragraphs": [
            "千里南云度塞鸿，秋容无迹淡平空。人间玉岭清宵月，",
            "往来未若奇张翰，欲鲙霜鲸碧海东。"
        ],
        "notes": [
            ""
        ],
        "volume": "卷四百九十一",
        "no#": 18
    },
    {
        "title": "自和书秋",
        "author": "王初",
        "biography": "",
        "paragraphs": [
            "陇首斜飞避弋鸿，颓云萧索见层空。汉宫夜结双茎露，",
            "江边两桨连歌渡，惊散游鱼莲叶东。"
        ],
        "notes": [
            ""
        ],
        "volume": "卷四百九十一",
        "no#": 19
    },
    {
        "title": "立春后作",
        "author": "王初",
        "biography": "",
        "paragraphs": [
            "东君珂佩响珊珊，青驭多时下九关。",
            "方信玉霄千万里，春风犹未到人间。"
        ],
        "notes": [
            ""
        ],
        "volume": "卷四百九十一",
        "no#": 20
    },
    {
        "title": "梅花二首",
        "author": "王初",
        "biography": "",
        "paragraphs": [
            "应为阳春信未传，固将青艳属残年。",
            "东君欲待寻佳约，剩寄衣香与粉绵。",
            "迎春雪艳飘零极，度夕蟾华掩映多。",
            "欲托清香传远信，一枝无计奈愁何。"
        ],
        "notes": [
            ""
        ],
        "volume": "卷四百九十一",
        "no#": 21
    },
    {
        "title": "春日咏梅花二首",
        "author": "王初",
        "biography": "",
        "paragraphs": [
            "靓妆才罢粉痕新，递晓风回散玉尘。",
            "若遣有情应怅望，已兼残雪又兼春。",
            "青帝来时值远芳，残花残雪尚交光。",
            "来年拟待春消息，得见春风已断肠。"
        ],
        "notes": [
            ""
        ],
        "volume": "卷四百九十一",
        "no#": 22
    },
    {
        "title": "即夕",
        "author": "王初",
        "biography": "",
        "paragraphs": [
            "榆叶飘零碧汉流，玉蟾珠露两清秋。",
            "仙家若有单栖恨，莫向银台半夜游。"
        ],
        "notes": [
            ""
        ],
        "volume": "卷四百九十一",
        "no#": 23
    },
    {
        "title": "送陈校勘入宿",
        "author": "王初",
        "biography": "",
        "paragraphs": [
            "日落风回卷碧霓，芳蓬一夜拆龙泥。",
            "银台级级连清汉，桂子香浓月杵低。"
        ],
        "notes": [
            ""
        ],
        "volume": "卷四百九十一",
        "no#": 24
    },
    {
        "title": "即夕",
        "author": "王初",
        "biography": "",
        "paragraphs": [
            "风幌凉生白袷衣，星榆才乱绛河低。",
            "月明休近相思树，恐有韩凭一处栖。"
        ],
        "notes": [
            ""
        ],
        "volume": "卷四百九十一",
        "no#": 25
    },
    {
        "title": "早春咏雪",
        "author": "王初",
        "biography": "",
        "paragraphs": [
            "句芒宫树已先开，珠蕊琼花斗剪裁。",
            "散作上林今夜雪，送教春色一时来。"
        ],
        "notes": [
            ""
        ],
        "volume": "卷四百九十一",
        "no#": 26
    },
    {
        "title": "望雪",
        "author": "王初",
        "biography": "",
        "paragraphs": [
            "银花珠树晓来看，宿醉初醒一倍寒。",
            "已似王恭披鹤氅，凭栏仍是玉栏干。"
        ],
        "notes": [
            ""
        ],
        "volume": "卷四百九十一",
        "no#": 27
    },
    {
        "title": "雪霁",
        "author": "王初",
        "biography": "",
        "paragraphs": [
            "星榆叶叶昼离披，云粉千重凝不飞。",
            "昆玉楼台珠树密，夜来谁向月中归。"
        ],
        "notes": [
            ""
        ],
        "volume": "卷四百九十一",
        "no#": 28
    },
    {
        "title": "舟次汴堤",
        "author": "王初",
        "biography": "",
        "paragraphs": [
            "曲岸兰丛雁飞起，野客维舟碧烟里。",
            "竿头五两转天风，白日杨花满流水。"
        ],
        "notes": [
            ""
        ],
        "volume": "卷四百九十一",
        "no#": 29
    },
    {
        "title": "玉声如乐",
        "author": "刘轲",
        "biography": "",
        "paragraphs": [
            "玉叩能旋止，人言与乐并。繁音忽已阕，雅韵诎然清。",
            "佩想停仙步，泉疑咽夜声。曲终无异听，响极有余情。",
            "特达知难拟，玲珑岂易名。昆山如可得，一片伫为荣。"
        ],
        "notes": [
            ""
        ],
        "volume": "卷四百九十一",
        "no#": 30
    },
    {
        "title": "喜陈懿老示新制",
        "author": "朱昼",
        "biography": "",
        "paragraphs": [
            "一别一千日，一日十二忆。苦心无闲时，今夕见玉色。",
            "玉色复何异，弘明含群德。有文如星宿，飞入我胸臆。",
            "忧愁方破坏，欢喜重补塞。使我心貌全，且非黄金力。",
            "将攀下风手，愿假仙鸾翼。"
        ],
        "notes": [
            ""
        ],
        "volume": "卷四百九十一",
        "no#": 31
    },
    {
        "title": "赠友人古镜",
        "author": "朱昼",
        "biography": "",
        "paragraphs": [
            "我有古时镜，初自坏陵得。蛟龙犹泥蟠，魑魅幸月蚀。",
            "摩久见菱蕊，青于蓝水色。赠君将照色，无使心受惑。"
        ],
        "notes": [
            ""
        ],
        "volume": "卷四百九十一",
        "no#": 32
    },
    {
        "title": "赋得花藤药合寄颍阴故人",
        "author": "朱昼",
        "biography": "",
        "paragraphs": [
            "藤生南海滨，引蔓青且长。剪削为花枝，何人无文章。",
            "非才亦有心，割骨闻余芳。繁叶落何处，孤贞在中央。",
            "愿盛黄金膏，寄与青眼郎。路远莫知意，水深天苍苍。"
        ],
        "notes": [
            ""
        ],
        "volume": "卷四百九十一",
        "no#": 33
    },
    {
        "title": "春色满皇州",
        "author": "滕迈",
        "biography": "",
        "paragraphs": [
            "蔼蔼复悠悠，春归十二楼。最明云里阙，先满日边州。",
            "色媚青门外，光摇紫陌头。上林荣旧树，太液镜新流。",
            "暖带祥烟起，清添瑞景浮。阳和如启蛰，从此事芳游。"
        ],
        "notes": [
            ""
        ],
        "volume": "卷四百九十一",
        "no#": 34
    },
    {
        "title": "杨柳枝词",
        "author": "滕迈",
        "biography": "",
        "paragraphs": [
            "三条陌上拂金羁，万里桥边映酒旗。",
            "此日令人肠欲断，不堪将入笛中吹。"
        ],
        "notes": [
            ""
        ],
        "volume": "卷四百九十一",
        "no#": 35
    },
    {
        "title": "句",
        "author": "滕迈",
        "biography": "",
        "paragraphs": [
            "陶令门前罥接z5，亚夫营里拂朱旗。（《柳》，"
        ],
        "notes": [
            ""
        ],
        "volume": "卷四百九十一",
        "no#": 36
    },
    {
        "title": "留别吉州太守宗人迈",
        "author": "滕倪",
        "biography": "",
        "paragraphs": [
            "秋初江上别旌旗，故国无家泪欲垂。千里未知投足处，",
            "羽翼凋零飞不得，丹霄无路接差池。"
        ],
        "notes": [
            ""
        ],
        "volume": "卷四百九十一",
        "no#": 37
    },
    {
        "title": "句",
        "author": "滕倪",
        "biography": "",
        "paragraphs": [
            "映水有深意，见人无惧心。（《题鹭鸶障子》。",
            "以下并见《云溪友议》）",
            "白发不能容相国，也同闲客满头生。"
        ],
        "notes": [
            ""
        ],
        "volume": "卷四百九十一",
        "no#": 38
    }
]