[
    {
        "title": "越女词",
        "author": "鲍溶",
        "biography": "",
        "paragraphs": [
            "越女芙蓉妆，浣纱清浅水。忽惊春心晓，不敢思君子。",
            "君子纵我思，宁来浣溪里。"
        ],
        "notes": [
            ""
        ],
        "volume": "卷四百八十六",
        "no#": 1
    },
    {
        "title": "弄玉词二首",
        "author": "鲍溶",
        "biography": "",
        "paragraphs": [
            "素女结念飞天行，白玉参差凤凰声，天仙借女双翅猛。",
            "五灯绕身生，入烟去无影。",
            "三清弄玉秦公女，嫁得天上人。琼箫碧月唤朱雀，"
        ],
        "notes": [
            ""
        ],
        "volume": "卷四百八十六",
        "no#": 2
    },
    {
        "title": "山行经樵翁",
        "author": "鲍溶",
        "biography": "",
        "paragraphs": [
            "我心劳我身，远道谁与论。心如木中火，忧至常自燔。",
            "披访结恩地，世人轻报恩。女无良媒识，知入何人门。",
            "寒日行深山，路由谷中村。田翁樵采熟，男女讴吟喧。",
            "借问身命谋，上言愧乾坤。时清公赋薄，力勤地利繁。",
            "下念草木年，坐家见重孙。举案馈宾客，糟浆盈陶尊。",
            "醉闲鹿裘暖，白发舞轩轩。仰羡太古人，余将破行辕。",
            "遑遑问身事，师友难为言。离歌又行去，落日低寒泉。"
        ],
        "notes": [
            ""
        ],
        "volume": "卷四百八十六",
        "no#": 3
    },
    {
        "title": "途中旅思二首",
        "author": "鲍溶",
        "biography": "",
        "paragraphs": [
            "喔喔鸡鸣晓，萧萧马辞枥。草草名利区，居人少于客。",
            "生期三万日，童耄半虚掷。修短命半中，忧欢复相敌。",
            "朝提黄金爵，暮造青松宅。来往日相悲，北邙田土窄。",
            "峨峨西天岳，锦绣明翠壁。中有不死乡，千年无人迹。",
            "心期周太子，下马拜虚碧。鹤驾如可从，他年执烟策。",
            "星出方问宿，睡眼始朦胧。天光见地色，上路车幢幢。",
            "时物既老大，众山何枯空。青冥见古柏，寥朗闻疏鸿。",
            "独步天地间，无因为君忠。白毛寻人忧，生此头发中。",
            "跃马非壮岁，报恩无高功。斯言化为火，日夜焚深衷。"
        ],
        "notes": [
            ""
        ],
        "volume": "卷四百八十六",
        "no#": 4
    },
    {
        "title": "旧镜",
        "author": "鲍溶",
        "biography": "",
        "paragraphs": [
            "婵娟本家镜，与妾归君子。每忆并照时，相逢明月里。",
            "春风忽分影，白日难依倚。珠粉不结花，玉珰宁辉耳。",
            "心期不可见，不保长如此。华发一欺人，青铜化为鬼。",
            "良人有归日，肯学妖桃李。瑶匣若浮云，冥冥藏玉水。",
            "侍儿不遣照，恐学孤鸾死。"
        ],
        "notes": [
            ""
        ],
        "volume": "卷四百八十六",
        "no#": 5
    },
    {
        "title": "宿悟空寺赠僧",
        "author": "鲍溶",
        "biography": "",
        "paragraphs": [
            "劳者谣烛蛾，致身何营营。雪山本师在，心地如镜清。",
            "往与本师别，人间买浮名。朝光畏不久，内火烧人情。",
            "迷路喜未远，宿留化人城。前心宛如此，了了随静生。",
            "维持薝卜花，却与前心行。"
        ],
        "notes": [
            ""
        ],
        "volume": "卷四百八十六",
        "no#": 6
    },
    {
        "title": "感兴",
        "author": "鲍溶",
        "biography": "",
        "paragraphs": [
            "幽人无近迹，别易会则稀。黄鹤亦姓丁，寥寥何处飞。",
            "时见海上山，绕云心依依。谅无驭风术，中路愁虚归。",
            "童发慕道心，壮年堕尘机。白日不饶我，如今事皆非。",
            "群羊化石尽，双凫与我违。□岳黄金富，轩辕晓霞衣。",
            "谁令日在眼，容色烟云微。"
        ],
        "notes": [
            ""
        ],
        "volume": "卷四百八十六",
        "no#": 7
    },
    {
        "title": "秋思",
        "author": "鲍溶",
        "biography": "",
        "paragraphs": [
            "楚客秋更悲，皇皇无声地。时无无事人，我命与身异。",
            "良时如飞鸟，回掌成故事。蹉跎秋定还，凝冽坚冰至。",
            "人生不期老，华发谁能避。感此惜壮年，壮年少为贵。",
            "我生虽努力，荣途难自致。徒为击角歌，且惭雕剑字。",
            "吾师罕言命，感激潜伤思。"
        ],
        "notes": [
            ""
        ],
        "volume": "卷四百八十六",
        "no#": 8
    },
    {
        "title": "客途逢乡人旋别",
        "author": "鲍溶",
        "biography": "",
        "paragraphs": [
            "惊鸿一断行，天远会无因。无因忽相会，感叹若有神。",
            "我乡路三千，百里一主人。一宿独何恋，何况旧乡邻。",
            "牢落岁华晏，相怜客中贫。迎霜君衣暖，与我同一身。",
            "谁在天日下，此生能不勤。青萍寄流水，安得长相亲。",
            "明发更远道，山河重苦辛。"
        ],
        "notes": [
            ""
        ],
        "volume": "卷四百八十六",
        "no#": 9
    },
    {
        "title": "隋帝陵下",
        "author": "鲍溶",
        "biography": "",
        "paragraphs": [
            "白露沾衣隋主宫，云亭月馆楚淮东。盘龙楼舰浮冤水，",
            "伤心近似骊山路，陵树无根秋草中。"
        ],
        "notes": [
            ""
        ],
        "volume": "卷四百八十六",
        "no#": 10
    },
    {
        "title": "洛阳春望",
        "author": "鲍溶",
        "biography": "",
        "paragraphs": [
            "五凤楼南望洛阳，龙门回合抱苍苍。受朝前殿云霞暖，",
            "东人犹忆时巡礼，愿觐元和日月光。"
        ],
        "notes": [
            ""
        ],
        "volume": "卷四百八十六",
        "no#": 11
    },
    {
        "title": "始见二毛",
        "author": "鲍溶",
        "biography": "",
        "paragraphs": [
            "玄发迎忧光色阑，衰华因镜强相看。百川赴海返潮易，",
            "颜生岂是光阴晚，余亦何人不自宽。"
        ],
        "notes": [
            ""
        ],
        "volume": "卷四百八十六",
        "no#": 12
    },
    {
        "title": "巫山怀古",
        "author": "鲍溶",
        "biography": "",
        "paragraphs": [
            "十二峰峦斗翠微，石烟花雾犯容辉。青春楚女妒云老，",
            "谁伤宋玉千年后，留得青山辨是非。"
        ],
        "notes": [
            ""
        ],
        "volume": "卷四百八十六",
        "no#": 13
    },
    {
        "title": "郊天回",
        "author": "鲍溶",
        "biography": "",
        "paragraphs": [
            "日动萧烟上泰坛，帝从黄道整和銮。风前貔武回雕仗，",
            "始知报本终朝礼，旧典时巡只自难。"
        ],
        "notes": [
            ""
        ],
        "volume": "卷四百八十六",
        "no#": 14
    },
    {
        "title": "温泉宫",
        "author": "鲍溶",
        "biography": "",
        "paragraphs": [
            "忆昔开元天地平，武皇十月幸华清。山蒸阴火云三素，",
            "仍闻老叟垂黄发，犹说龙髯缥缈情。"
        ],
        "notes": [
            ""
        ],
        "volume": "卷四百八十六",
        "no#": 15
    },
    {
        "title": "寄归",
        "author": "鲍溶",
        "biography": "",
        "paragraphs": [
            "塞草黄来见雁稀，陇云白后少人归。新丝强入未衰鬓，",
            "更看出猎相思苦，不射秋田朝雉飞。"
        ],
        "notes": [
            ""
        ],
        "volume": "卷四百八十六",
        "no#": 16
    },
    {
        "title": "赠远",
        "author": "鲍溶",
        "biography": "",
        "paragraphs": [
            "辛苦关西车骑官，几年旌节客河兰。金泥舞虎精神暗，",
            "莫劳雁足传书信，愿向凌烟阁上看。"
        ],
        "notes": [
            ""
        ],
        "volume": "卷四百八十六",
        "no#": 17
    },
    {
        "title": "九日与友人登高",
        "author": "鲍溶",
        "biography": "",
        "paragraphs": [
            "云木疏黄秋满川，茱萸风里一尊前。几回为客逢佳节，",
            "古来醉乐皆难得，留取穷通付上天。"
        ],
        "notes": [
            ""
        ],
        "volume": "卷四百八十六",
        "no#": 18
    },
    {
        "title": "赠杨炼师",
        "author": "鲍溶",
        "biography": "",
        "paragraphs": [
            "柴烟衣上绣春云，清隐山书小篆文。",
            "明月在天将凤管，夜深吹向玉晨君。"
        ],
        "notes": [
            ""
        ],
        "volume": "卷四百八十六",
        "no#": 19
    },
    {
        "title": "玉清坛",
        "author": "鲍溶",
        "biography": "",
        "paragraphs": [
            "上阳宫里女，玉色楚人多。西信无因得，东游奈乐何。"
        ],
        "notes": [
            ""
        ],
        "volume": "卷四百八十六",
        "no#": 20
    },
    {
        "title": "答客",
        "author": "鲍溶",
        "biography": "",
        "paragraphs": [
            "竹间深路马惊嘶，独入蓬门半似迷。",
            "劳问圃人终岁事，桔槔声里雨春畦。"
        ],
        "notes": [
            ""
        ],
        "volume": "卷四百八十六",
        "no#": 21
    },
    {
        "title": "隋宫",
        "author": "鲍溶",
        "biography": "",
        "paragraphs": [
            "柳塘烟起日西斜，竹浦风回雁弄沙。",
            "炀帝春游古城在，坏宫芳草满人家。"
        ],
        "notes": [
            ""
        ],
        "volume": "卷四百八十六",
        "no#": 22
    },
    {
        "title": "送僧文江",
        "author": "鲍溶",
        "biography": "",
        "paragraphs": [
            "吴王剑池上，禅子石房深。久慕白云性，忽劳青玉音。",
            "孤高知胜鹤，清雅似闻琴。此韵书珍重，烦师出定吟。"
        ],
        "notes": [
            ""
        ],
        "volume": "卷四百八十六",
        "no#": 23
    },
    {
        "title": "古意",
        "author": "鲍溶",
        "biography": "",
        "paragraphs": [
            "重锦化为泥，翦刀误人事。夜裁远道书，翦破相思字。",
            "妾心不自信，远道终难寄。客心固多疑，肯信非人意。",
            "万里不言远，归书长相次。可即由此书，空房□忌讳。"
        ],
        "notes": [
            ""
        ],
        "volume": "卷四百八十六",
        "no#": 24
    },
    {
        "title": "山中冬思二首",
        "author": "鲍溶",
        "biography": "",
        "paragraphs": [
            "山深先冬寒，败叶与林齐。门巷非世路，何人念穷栖。",
            "哀风破山起，夕雪误鸣鸡。巢鸟侵旦出，饥猿无声啼。",
            "晨兴动烟火，开云伐冰溪。老木寒更瘦，阴云晴亦低。",
            "我贫自求力，颜色常低迷。时思灵台下，游子正凄凄。",
            "雪壮冰亦坚，冻涧如平地。幽人毛褐暖，笑就糟床醉。",
            "唤人空谷应，开火寒猿至。拾薪煮秋栗，看鼎书古字。",
            "忽忆南涧游，衣巾多云气。露脚寻逸僧，咨量意中事。"
        ],
        "notes": [
            ""
        ],
        "volume": "卷四百八十六",
        "no#": 25
    },
    {
        "title": "读史",
        "author": "鲍溶",
        "biography": "",
        "paragraphs": [
            "鬼书报秦亡，天地亦云闭。赤龙吟大野，老母哭白帝。",
            "苍苍无白日，项氏徒先济。六合已姓刘，鸿门事难制。",
            "坑降嬴政在，衣锦人望替。宿昔见汉兵，龙蛇满旌棨。",
            "始矜山可拔，终叹骓不逝。区区亚父心，未究天人际。",
            "萧张马无汗，盛业垂千世。"
        ],
        "notes": [
            ""
        ],
        "volume": "卷四百八十六",
        "no#": 26
    },
    {
        "title": "冬夜答客",
        "author": "鲍溶",
        "biography": "",
        "paragraphs": [
            "冬日诚可爱，不如夜漏多。幸君霜露里，车马犯寒过。",
            "学耕不逢年，稂莠败黍禾。岂唯亲宾散，鸟鼠移巢窠。",
            "独见青松心，凌霜庇柔萝。壮日贱若此，留恩意如何。",
            "因忆古丈夫，一言重山河。临风弹楚剑，为子奏燕歌。"
        ],
        "notes": [
            ""
        ],
        "volume": "卷四百八十六",
        "no#": 27
    },
    {
        "title": "宿吴兴道中苕村",
        "author": "鲍溶",
        "biography": "",
        "paragraphs": [
            "浮客倦长道，秋深夜如年。久行惜日月，常起鸡鸣前。",
            "夕计今日程，息车在苕川。霜中水南寺，金磬泠泠然。",
            "畴昔此林下，归心巢顶禅。身依寤昏寐，智月生虚圆。",
            "羁旅违我程，去留难双全。观身话往事，如梦游青天。",
            "明发止宾从，寄声琴上弦。聊书越人意，此曲名思仙。"
        ],
        "notes": [
            ""
        ],
        "volume": "卷四百八十六",
        "no#": 28
    },
    {
        "title": "代楚老酬主人",
        "author": "鲍溶",
        "biography": "",
        "paragraphs": [
            "流水为我乡，扁舟为我宅。二毛去天远，几日人间客。",
            "曈曈衔山景，渺渺翔云迹。从时无定心，病处不暖席。",
            "烦君问岐路，为我生凄戚。百年衣食身，未死皆有役。",
            "曾伤无遗嗣，纵有复何益。终古北邙山，樵人卖松柏。"
        ],
        "notes": [
            ""
        ],
        "volume": "卷四百八十六",
        "no#": 29
    },
    {
        "title": "沛中怀古",
        "author": "鲍溶",
        "biography": "",
        "paragraphs": [
            "烟芜歌风台，此是赤帝乡。赤帝今已矣，大风邈凄凉。",
            "惟昔仗孤剑，十年朝八荒。人言生处乐，万乘巡东方。",
            "高台何巍巍，行殿起中央。兴言万代事，四坐沾衣裳。",
            "我为异代臣，酌水祀先王。抚事复怀昔，临风独彷徨。"
        ],
        "notes": [
            ""
        ],
        "volume": "卷四百八十六",
        "no#": 30
    },
    {
        "title": "夏日华山别韩博士愈",
        "author": "鲍溶",
        "biography": "",
        "paragraphs": [
            "别地泰华阴，孤亭潼关口。夏日可畏时，望山易迟久。",
            "暂因车马倦，一逐云先后。碧霞气争寒，黄鸟语相诱。",
            "三峰多异态，迥举仙人手。天晴捧日轮，月夕弄星斗。",
            "幽疑白帝近，明见黄河走。远心不期来，真境非吾有。",
            "鸟鸣草木下，日息天地右。踯躅因风松，青冥谢仙叟。",
            "不知无声泪，中感一颜厚。青霄上何阶，别剑空朗扣。",
            "故乡此关外，身与名相守。迹比断根蓬，忧如长饮酒。",
            "生离抱多恨，方寸安可受。咫尺岐路分，苍烟蔽回首。"
        ],
        "notes": [
            ""
        ],
        "volume": "卷四百八十六",
        "no#": 31
    },
    {
        "title": "春日言怀",
        "author": "鲍溶",
        "biography": "",
        "paragraphs": [
            "湛湛琴前酒，期自赏青春。胡为缄笑语，深念不思身。",
            "寂寂花舞多，嘤嘤鸟言频。心悲兄弟远，愿见相似人。",
            "江界田土卑，竞来东作勤。岁寒虚尽力，家外无强亲。",
            "杳窅青云望，无途同苦辛。"
        ],
        "notes": [
            ""
        ],
        "volume": "卷四百八十六",
        "no#": 32
    },
    {
        "title": "题吴征君岩居",
        "author": "鲍溶",
        "biography": "",
        "paragraphs": [
            "尧泽润天下，许由心不知。真风存绵绵，常与达者期。",
            "有道吾不仕，有生吾不欺。澹然灵府中，独见太古时。",
            "地脉发醴泉，岩根生灵芝。天文若通会，星影应离离。",
            "亭亭傅氏岩，何独万古思。"
        ],
        "notes": [
            ""
        ],
        "volume": "卷四百八十六",
        "no#": 33
    },
    {
        "title": "云溪竹园翁",
        "author": "鲍溶",
        "biography": "",
        "paragraphs": [
            "硠硠云溪里，翠竹和云生。古泉积涧深，竦竦如刻成。",
            "楚客卧云老，世间无姓名。因兹千亩业，以代双牛耕。",
            "乱林不可留，寸茎不可轻。风暖斗出地，仰齐故年茎。",
            "幽室结白茅，密叶罗众清。照水寒澹荡，对山绿峥嵘。",
            "苍松含古貌，秋桂俨白英。相看受天风，深夜戛击声。"
        ],
        "notes": [
            ""
        ],
        "volume": "卷四百八十六",
        "no#": 34
    },
    {
        "title": "窃览都官李郎中和李舍人益酬张舍人弘静夏夜寓直思闻雅琴见寄",
        "author": "鲍溶",
        "biography": "",
        "paragraphs": [
            "朝草天子奏，夜语思忧琴。因声含香气，其韵流水音。",
            "仙乐朱凤意，灵芝紫鸾心。翻然远求友，岂独双归林。",
            "松吹暑中冷，星花池上深。倘俾有声乐，请以丝和金。"
        ],
        "notes": [
            ""
        ],
        "volume": "卷四百八十六",
        "no#": 35
    },
    {
        "title": "长安言怀",
        "author": "鲍溶",
        "biography": "",
        "paragraphs": [
            "殷殷生念厚，戚戚劳者多。二时昼夜等，百岁讵几何。",
            "日下文翰苑，侧身识经过。千虑恐一失，翔阳已蹉跎。",
            "临觞翦众忧，静寄丝桐歌。思归绕十指，五声不相和。",
            "暮天还巢翼，明日陨叶柯。高谢岩谷人，鹿衣带女萝。",
            "生不去亲爱，浮名若风波。谁令不及此，亲爱隔山河。"
        ],
        "notes": [
            ""
        ],
        "volume": "卷四百八十六",
        "no#": 36
    },
    {
        "title": "秋思三首",
        "author": "鲍溶",
        "biography": "",
        "paragraphs": [
            "胡风吹雁翼，远别无人乡。君近雁来处，几回断君肠。",
            "昔奉千日书，抚心怨星霜。无书又千日，世路重茫茫。",
            "燕国有佳丽，蛾眉富春光。自然君归晚，花落君空堂。",
            "君其若不然，岁晚双鸳鸯。",
            "顾兔蚀残月，幽光不如星。女儿晚事夫，颜色同秋萤。",
            "秋日边马思，武夫不遑宁。燕歌易水怨，剑舞蛟龙腥。",
            "风折连枝树，水翻无蒂萍。立身多门户，何必燕山铭。",
            "生世不如鸟，双双比翼翎。",
            "季秋天地闲，万物生意足。我忧长于生，安得及草木。",
            "试从古人愿，致酒歌秉烛。燕赵皆世人，讵能长似玉。",
            "俯怜老期近，仰视日车速。萧飒御风君，魂梦愿相逐。",
            "百年夜销半，端为重缨束。"
        ],
        "notes": [
            ""
        ],
        "volume": "卷四百八十六",
        "no#": 37
    },
    {
        "title": "归雁",
        "author": "鲍溶",
        "biography": "",
        "paragraphs": [
            "南国春早暖，渚蒲正月生。东风吹雁心，上下和乐声。",
            "绕水半空去，拂云偕相迎。如防失群怨，预有侵夜惊。",
            "渺邈天外影，支离塞中莺。自顾摧颓羽，偏感南北情。",
            "乍甘烟雾劳，不顾龙沙荣。虽乐未归意，终不能自鸣。",
            "喜去春月满，归来秋风清。啼余碧窗梦，望断阴山行。",
            "不及瑶wG燕，寄身金宫楹。"
        ],
        "notes": [
            ""
        ],
        "volume": "卷四百八十六",
        "no#": 38
    },
    {
        "title": "悲湘灵",
        "author": "鲍溶",
        "biography": "",
        "paragraphs": [
            "山上凉云收，日斜川风止。娥皇五十弦，秋深汉江水。",
            "初因无象外，牵感百忧里。霜露结瑶华，烟波劳玉指。",
            "将随落叶去，又绕疏苹起。哀响云合来，清余桐半死。",
            "女颜万岁后，岂复婵娟子。不道神无悲，那能久如此。",
            "魂魄无不之，九山徒相似。没没竟不从，唯伤远人耳。",
            "斑斑泪篁下，恐有学瑟鬼。"
        ],
        "notes": [
            ""
        ],
        "volume": "卷四百八十六",
        "no#": 39
    },
    {
        "title": "闻蝉",
        "author": "鲍溶",
        "biography": "",
        "paragraphs": [
            "高蝉旦夕唳，景物浮凉气。木叶渐惊年，锦字因络纬。",
            "稍断当窗梦，更凄临水意。清香笋蒂风，晓露莲花泪。",
            "余引未全歇，凝悲寻迥至。星井欲望河，月扇看藏笥。",
            "谁念因声感，放歌写人事。"
        ],
        "notes": [
            ""
        ],
        "volume": "卷四百八十六",
        "no#": 40
    },
    {
        "title": "怀幽期",
        "author": "鲍溶",
        "biography": "",
        "paragraphs": [
            "清砧击霜天外发，楚僧期到石上月。寒峰深虚独绕尽，",
            "眼界行处不著我，天花下来惟有香，我今胡为寄他乡。"
        ],
        "notes": [
            ""
        ],
        "volume": "卷四百八十六",
        "no#": 41
    },
    {
        "title": "思琴高",
        "author": "鲍溶",
        "biography": "",
        "paragraphs": [
            "琴仙人，得仙去。万古钓龙空有处，我持曲钩思白鱼。",
            "仙溪绿尽含空虚，天钧踪迹无遗余。烧香寄影在岩树，"
        ],
        "notes": [
            ""
        ],
        "volume": "卷四百八十六",
        "no#": 42
    },
    {
        "title": "得储道士书",
        "author": "鲍溶",
        "biography": "",
        "paragraphs": [
            "婵娟春尽暮心秋，邻里同年半白头。",
            "为问蓬莱近消息，海波平静好东游。"
        ],
        "notes": [
            ""
        ],
        "volume": "卷四百八十六",
        "no#": 43
    },
    {
        "title": "寒夜吟",
        "author": "鲍溶",
        "biography": "",
        "paragraphs": [
            "九衢金吾夜行行，上宫玉漏遥分明。霜飙乘阴扫地起，",
            "罗幕画堂深皎洁，兰烟对酒客几人。兽火扬光二三月，"
        ],
        "notes": [
            ""
        ],
        "volume": "卷四百八十六",
        "no#": 44
    },
    {
        "title": "采莲曲二首",
        "author": "鲍溶",
        "biography": "",
        "paragraphs": [
            "弄舟朅来南塘水，荷叶映身摘莲子。暑衣清净鸳鸯喜，",
            "采莲朅来水无风，莲潭如鉴松如龙。夏衫短袖交斜红，"
        ],
        "notes": [
            ""
        ],
        "volume": "卷四百八十六",
        "no#": 45
    },
    {
        "title": "玉山谣奉送王隐者",
        "author": "鲍溶",
        "biography": "",
        "paragraphs": [
            "凤凰城南玉山高，石脚耸立争雄豪。攒峰胎玉气色润，",
            "有客师事金身仙，用金买得山中田。闲开玉水灌芝草，",
            "水玉丁东不可闻，冰华皎洁应如待。秋风引吾歌去来，"
        ],
        "notes": [
            ""
        ],
        "volume": "卷四百八十六",
        "no#": 46
    },
    {
        "title": "岐路",
        "author": "鲍溶",
        "biography": "",
        "paragraphs": [
            "北风送微寒，徒侣勤远征。忧人席不暖，残月马上明。",
            "飘飘岐路间，长见日初生。重嶂晓色浅，疏猿寒啼清。",
            "人间多岐路，常恐终身行。回见四方人，车轮无留声。",
            "空谷亦堪隐，下田非懒耕。古人有遗训，饱食非亲荣。",
            "我生礼义乡，少小见太平。圣贤犹羁旅，况复非其名。"
        ],
        "notes": [
            ""
        ],
        "volume": "卷四百八十六",
        "no#": 47
    },
    {
        "title": "陇头水",
        "author": "鲍溶",
        "biography": "",
        "paragraphs": [
            "陇头水，千古不堪闻。生归苏属国，死别李将军。",
            "细响风凋草，清哀雁落云。"
        ],
        "notes": [
            ""
        ],
        "volume": "卷四百八十六",
        "no#": 48
    },
    {
        "title": "沙上月",
        "author": "鲍溶",
        "biography": "",
        "paragraphs": [
            "黄昏潮落南沙明，月光涵沙秋雪清。",
            "水文不上烟不荡，平平玉田冷空旷。"
        ],
        "notes": [
            ""
        ],
        "volume": "卷四百八十六",
        "no#": 49
    },
    {
        "title": "赠李黯将军",
        "author": "鲍溶",
        "biography": "",
        "paragraphs": [
            "细柳连营石堑牢，平安狼火赤星高。岩云入角雕龙爽，",
            "圣人唯有河湟恨，寰海无虞在一劳。"
        ],
        "notes": [
            ""
        ],
        "volume": "卷四百八十六",
        "no#": 50
    },
    {
        "title": "人日陪宣州范中丞传正与范侍御宴",
        "author": "鲍溶",
        "biography": "",
        "paragraphs": [
            "人日春风绽早梅，谢家兄弟看花来。吴姬对客歌千曲，",
            "流光易去欢难得，莫厌频频上此台。"
        ],
        "notes": [
            ""
        ],
        "volume": "卷四百八十六",
        "no#": 51
    },
    {
        "title": "古鉴",
        "author": "鲍溶",
        "biography": "",
        "paragraphs": [
            "古鉴含灵气象和，蛟龙盘鼻护金波。隐山道士未曾识，",
            "世间纵有应难比，十斛明珠酬未多。"
        ],
        "notes": [
            ""
        ],
        "volume": "卷四百八十六",
        "no#": 52
    },
    {
        "title": "送王炼师",
        "author": "鲍溶",
        "biography": "",
        "paragraphs": [
            "圣母祠堂药树香，邑君承命荐椒浆。风云大感精神地，",
            "野人久会神仙事，敢奏歌钟庆万箱。"
        ],
        "notes": [
            ""
        ],
        "volume": "卷四百八十六",
        "no#": 53
    },
    {
        "title": "寄张十七校书李仁行秀才",
        "author": "鲍溶",
        "biography": "",
        "paragraphs": [
            "去年八月此佳辰，池上闲闲四五人。久行月影愁迷梦，",
            "今年此日何由见，蓬户萧条对病身。"
        ],
        "notes": [
            ""
        ],
        "volume": "卷四百八十六",
        "no#": 54
    },
    {
        "title": "送王损之秀才赴举",
        "author": "鲍溶",
        "biography": "",
        "paragraphs": [
            "青门佩兰客，淮水誓风流。名在乡书贡，心期月殿游。",
            "平沙大河急，细雨二陵秋。感此添离恨，年光不少留。"
        ],
        "notes": [
            ""
        ],
        "volume": "卷四百八十六",
        "no#": 55
    },
    {
        "title": "旧镜",
        "author": "鲍溶",
        "biography": "",
        "paragraphs": [
            "团团铜镜似潭水，心爱玉颜私自亲。",
            "一经离别少年改，难与清光相见新。"
        ],
        "notes": [
            ""
        ],
        "volume": "卷四百八十六",
        "no#": 56
    },
    {
        "title": "忆郊天",
        "author": "鲍溶",
        "biography": "",
        "paragraphs": [
            "忆向郊坛望武皇，九军旗帐下南方。六龙日驭天行健，",
            "至今满耳箫韶曲，徒羡瑶池舞凤凰。"
        ],
        "notes": [
            ""
        ],
        "volume": "卷四百八十六",
        "no#": 57
    },
    {
        "title": "期尽",
        "author": "鲍溶",
        "biography": "",
        "paragraphs": [
            "鱼锁生衣门不开，玉筐金月共尘埃。",
            "青山石妇千年望，雷雨曾知来不来。"
        ],
        "notes": [
            ""
        ],
        "volume": "卷四百八十六",
        "no#": 58
    },
    {
        "title": "晚山蝉",
        "author": "鲍溶",
        "biography": "",
        "paragraphs": [
            "山蝉秋晚妨人语，客子惊心马亦嘶。能阅几时新碧树，"
        ],
        "notes": [
            ""
        ],
        "volume": "卷四百八十六",
        "no#": 59
    },
    {
        "title": "秋暮送裴垍员外刺婺州",
        "author": "鲍溶",
        "biography": "",
        "paragraphs": [
            "婺女星边气不秋，金华山水似瀛州。",
            "含香太守心清净，去与神仙日日游。"
        ],
        "notes": [
            ""
        ],
        "volume": "卷四百八十六",
        "no#": 60
    },
    {
        "title": "寄薛膺昆季",
        "author": "鲍溶",
        "biography": "",
        "paragraphs": [
            "楚山清洛两无期，梦里春风玉树枝。",
            "何况芙蓉楼上客，海门江月亦相思。"
        ],
        "notes": [
            ""
        ],
        "volume": "卷四百八十六",
        "no#": 61
    },
    {
        "title": "杨真人箓中像",
        "author": "鲍溶",
        "biography": "",
        "paragraphs": [
            "画中留得清虚质，人世难逢白鹤身。",
            "应见茅盈哀老弟，为持金箓救生人。"
        ],
        "notes": [
            ""
        ],
        "volume": "卷四百八十六",
        "no#": 62
    },
    {
        "title": "寄卢给事汀吴员外丹",
        "author": "鲍溶",
        "biography": "",
        "paragraphs": [
            "姓丁黄鹤辽东去，客倩仙翁海上人。",
            "闻道姓名多改变，只今偕是圣朝臣。"
        ],
        "notes": [
            ""
        ],
        "volume": "卷四百八十六",
        "no#": 63
    },
    {
        "title": "怀王直秀才",
        "author": "鲍溶",
        "biography": "",
        "paragraphs": [
            "乡无竹圃为三径，贫寄邻家已二年。",
            "惟有素风身未坠，世间开口不言钱。"
        ],
        "notes": [
            ""
        ],
        "volume": "卷四百八十六",
        "no#": 64
    },
    {
        "title": "赠真公影堂",
        "author": "鲍溶",
        "biography": "",
        "paragraphs": [
            "旧房西壁画支公，昨暮今晨色不同。",
            "远客闲心无处所，独添香火望虚空。"
        ],
        "notes": [
            ""
        ],
        "volume": "卷四百八十六",
        "no#": 65
    },
    {
        "title": "赠僧戒休",
        "author": "鲍溶",
        "biography": "",
        "paragraphs": [
            "风行露宿不知贫，明月为心又是身。",
            "欲问月中无我法，无人无我问何人。"
        ],
        "notes": [
            ""
        ],
        "volume": "卷四百八十六",
        "no#": 66
    },
    {
        "title": "秋夜怀紫阁峰僧",
        "author": "鲍溶",
        "biography": "",
        "paragraphs": [
            "满山雨色应难见，隔涧经声又不闻。",
            "紫阁夜深多入定，石台谁为扫秋云。"
        ],
        "notes": [
            ""
        ],
        "volume": "卷四百八十六",
        "no#": 67
    },
    {
        "title": "酬江公见寄",
        "author": "鲍溶",
        "biography": "",
        "paragraphs": [
            "曾答雁门偈，为怜同社人。多惭惠休句，偕得此阳春。"
        ],
        "notes": [
            ""
        ],
        "volume": "卷四百八十六",
        "no#": 68
    },
    {
        "title": "送罗侍御归西台",
        "author": "鲍溶",
        "biography": "",
        "paragraphs": [
            "归台新柱史，辞府旧英髦。劝酒莲幕贵，望尘骢马高。",
            "诗情分绣段，剑彩拂霜毫。此举关风化，谁云别恨劳。"
        ],
        "notes": [
            ""
        ],
        "volume": "卷四百八十六",
        "no#": 69
    },
    {
        "title": "宿水亭",
        "author": "鲍溶",
        "biography": "",
        "paragraphs": [
            "雕楹彩槛压通波，鱼鳞碧幕衔曲玉。",
            "夜深星月伴芙蓉，如在广寒宫里宿。"
        ],
        "notes": [
            ""
        ],
        "volume": "卷四百八十六",
        "no#": 70
    },
    {
        "title": "寄峨嵋山杨炼师",
        "author": "鲍溶",
        "biography": "",
        "paragraphs": [
            "道士夜诵蕊珠经，白鹤下绕香烟听。",
            "夜移经尽人上鹤，仙风吹入秋冥冥。"
        ],
        "notes": [
            ""
        ],
        "volume": "卷四百八十六",
        "no#": 71
    },
    {
        "title": "寄海陵韩长官",
        "author": "鲍溶",
        "biography": "",
        "paragraphs": [
            "吏散重门印不开，玉琴招鹤舞裴回。",
            "野人为此多东望，云雨仍从海上来。"
        ],
        "notes": [
            ""
        ],
        "volume": "卷四百八十六",
        "no#": 72
    },
    {
        "title": "淮南卧病感路群侍御访别",
        "author": "鲍溶",
        "biography": "",
        "paragraphs": [
            "西台御史重难言，落木疏篱绕病魂。",
            "一望青云感骢马，款行黄草出柴门。"
        ],
        "notes": [
            ""
        ],
        "volume": "卷四百八十六",
        "no#": 73
    },
    {
        "title": "题禅定寺集公竹院",
        "author": "鲍溶",
        "biography": "",
        "paragraphs": [
            "公门得休静，禅寺少逢迎。任客看花醉，随僧入竹行。",
            "归时常犯夜，云里有经声。"
        ],
        "notes": [
            ""
        ],
        "volume": "卷四百八十六",
        "no#": 74
    },
    {
        "title": "风筝",
        "author": "鲍溶",
        "biography": "",
        "paragraphs": [
            "何响与天通，瑶筝挂望中。彩弦非触指，锦瑟忽闻风。",
            "雁柱虚连势，鸾歌且坠空。夜和霜击磬，晴引凤归桐。",
            "幽咽谁生怨，清泠自匪躬。秦姬收宝匣，搔首不成功。"
        ],
        "notes": [
            ""
        ],
        "volume": "卷四百八十六",
        "no#": 75
    }
]