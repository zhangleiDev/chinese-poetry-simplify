[
    {
        "title": "感古",
        "author": "司马扎",
        "biography": "",
        "paragraphs": [
            "九折无停波，三光如转烛。玄珠人不识，徒爱燕赵玉。",
            "祖龙已深惑，汉氏远徇欲。骊山与茂陵，相对秋草绿。"
        ],
        "notes": [
            ""
        ],
        "volume": "卷五百九十六",
        "no#": 1
    },
    {
        "title": "赠王道士",
        "author": "司马扎",
        "biography": "",
        "paragraphs": [
            "玉洞秋有花，蓬山夜无鬼。岂知浮云世，生死逐流水。",
            "瑶台歌一曲，曲尽五烟起。悠然望虚路，玉京在海里。",
            "青箓秘不闻，黄鹤去不止。愿随执轻策，往结周太子。"
        ],
        "notes": [
            ""
        ],
        "volume": "卷五百九十六",
        "no#": 2
    },
    {
        "title": "古思",
        "author": "司马扎",
        "biography": "",
        "paragraphs": [
            "春华惜妾态，秋草念妾心。始知井边桐，不如堂上琴。",
            "月落却羡镜，花飞犹委苔。门前长江水，一去终不回。"
        ],
        "notes": [
            ""
        ],
        "volume": "卷五百九十六",
        "no#": 3
    },
    {
        "title": "猎客",
        "author": "司马扎",
        "biography": "",
        "paragraphs": [
            "五陵射雕客，走马占春光。下马青楼前，华裾独煌煌。",
            "自言家咸京，世族如金张。击钟传鼎食，尔来八十强。",
            "朱门争先开，车轮满路傍。娥娥燕赵人，珠箔闭高堂。",
            "清歌杂妙舞，临欢度曲长。朝游园花新，夜宴池月凉。",
            "更以驰骤多，意气事强梁。君王正年少，终日在长杨。"
        ],
        "notes": [
            ""
        ],
        "volume": "卷五百九十六",
        "no#": 4
    },
    {
        "title": "送进士苗纵归紫逻山居",
        "author": "司马扎",
        "biography": "",
        "paragraphs": [
            "汝上多奇山，高怀惬清境。强来干名地，冠带不能整。",
            "常言梦归处，泉石寒更静。鹤声夜无人，空月随松影。",
            "今朝抛我去，春物伤明景。怅望相送还，微阳在东岭。"
        ],
        "notes": [
            ""
        ],
        "volume": "卷五百九十六",
        "no#": 5
    },
    {
        "title": "卖花者",
        "author": "司马扎",
        "biography": "",
        "paragraphs": [
            "少壮彼何人，种花荒苑外。不知力田苦，却笑耕耘辈。",
            "当春卖春色，来往经几代。长安甲第多，处处花堪爱。",
            "良金不惜费，竞取园中最。一蕊才占烟，歌声已高会。",
            "自言种花地，终日拥轩盖。农夫官役时，独与花相对。",
            "那令卖花者，久为生人害。贵粟不贵花，生人自应泰。"
        ],
        "notes": [
            ""
        ],
        "volume": "卷五百九十六",
        "no#": 6
    },
    {
        "title": "弹琴",
        "author": "司马扎",
        "biography": "",
        "paragraphs": [
            "凉室无外响，空桑七弦分。所弹非新声，俗耳安肯闻。",
            "月落未终曲，暗中泣湘君。如传我心苦，千里苍梧云。"
        ],
        "notes": [
            ""
        ],
        "volume": "卷五百九十六",
        "no#": 7
    },
    {
        "title": "古边卒思归",
        "author": "司马扎",
        "biography": "",
        "paragraphs": [
            "有田不得耕，身卧辽阳城。梦中稻花香，觉后战血腥。",
            "汉武在深殿，唯思廓寰瀛。中原半烽火，比屋皆点行。",
            "边土无膏腴，闲地何必争。徒令执耒者，刀下死纵横。"
        ],
        "notes": [
            ""
        ],
        "volume": "卷五百九十六",
        "no#": 8
    },
    {
        "title": "美刘太保",
        "author": "司马扎",
        "biography": "",
        "paragraphs": [
            "常爱鲁仲连，退身得其趣。不知鸱夷子，更入五湖去。",
            "云霞恣摇曳，鸿鹄无低翥。万里天地空，清飙在平楚。",
            "藏名向宠节，辞疾去公务。夜尽醉弦歌，日高卧烟树。",
            "岂嗤生前乐，千载自垂裕。论道复论功，皆可黄金铸。"
        ],
        "notes": [
            ""
        ],
        "volume": "卷五百九十六",
        "no#": 9
    },
    {
        "title": "蚕女",
        "author": "司马扎",
        "biography": "",
        "paragraphs": [
            "养蚕先养桑，蚕老人亦衰。苟无园中叶，安得机上丝。",
            "妾家非豪门，官赋日相追。鸣梭夜达晓，犹恐不及时。",
            "但忧蚕与桑，敢问结发期。东邻女新嫁，照镜弄蛾眉。"
        ],
        "notes": [
            ""
        ],
        "volume": "卷五百九十六",
        "no#": 10
    },
    {
        "title": "效陶彭泽",
        "author": "司马扎",
        "biography": "",
        "paragraphs": [
            "一梦倏已尽，百年如露草。独有南山高，不与人共老。",
            "尊中贮灵味，无事即醉倒。何必鸣鼓钟，然后乐怀抱。",
            "轻波向海疾，浮云归谷早。形役良可嗟，唯能徇天道。"
        ],
        "notes": [
            ""
        ],
        "volume": "卷五百九十六",
        "no#": 11
    },
    {
        "title": "锄草怨",
        "author": "司马扎",
        "biography": "",
        "paragraphs": [
            "种田望雨多，雨多长蓬蒿。亦念官赋急，宁知荷锄劳。",
            "亭午霁日明，邻翁醉陶陶。乡吏不到门，禾黍苗自高。",
            "独有辛苦者，屡为州县徭。罢锄田又废，恋乡不忍逃。",
            "出门吏相促，邻家满仓谷。邻翁不可告，尽日向田哭。"
        ],
        "notes": [
            ""
        ],
        "volume": "卷五百九十六",
        "no#": 12
    },
    {
        "title": "山中晚兴寄裴侍御",
        "author": "司马扎",
        "biography": "",
        "paragraphs": [
            "雷息疏雨散，空山夏云晴。南轩对林晚，篱落新蛩鸣。",
            "白酒一樽满，坐歌天地清。十年身未闲，心在人间名。",
            "永怀君亲恩，久贱难退情。安得蓬丘侣，提携采瑶英。"
        ],
        "notes": [
            ""
        ],
        "volume": "卷五百九十六",
        "no#": 13
    },
    {
        "title": "筑台",
        "author": "司马扎",
        "biography": "",
        "paragraphs": [
            "魏国昔强盛，宫中金玉多。征丁筑层台，唯恐不巍峨。",
            "结构切星汉，跻攀横绮罗。朝观细腰舞，夜听皓齿歌。",
            "讵念人力劳，安问黍与禾。一朝国既倾，千仞堂亦平。",
            "舞模衰柳影，歌留草虫声。月照白露寒，苍苍故邺城。",
            "汉文有遗美，对此清飙生。"
        ],
        "notes": [
            ""
        ],
        "volume": "卷五百九十六",
        "no#": 14
    },
    {
        "title": "道中早发",
        "author": "司马扎",
        "biography": "",
        "paragraphs": [
            "野店鸡一声，萧萧客车动。西峰带晓月，十里犹相送。",
            "繁弦满长道，羸马四蹄重。遥羡青楼人，锦衾方远梦。",
            "功名不我与，孤剑何所用。行役难自休，家山忆秋洞。"
        ],
        "notes": [
            ""
        ],
        "volume": "卷五百九十六",
        "no#": 15
    },
    {
        "title": "沧浪峡",
        "author": "司马扎",
        "biography": "",
        "paragraphs": [
            "山下水声深，水边山色聚。月照秋自清，花名春不去。",
            "似非人间境，又近红尘路。乍入洞中天，更移云外步。",
            "我殊惺惺者，犹得沧浪趣。可以濯吾缨，斯言诚所慕。"
        ],
        "notes": [
            ""
        ],
        "volume": "卷五百九十六",
        "no#": 16
    },
    {
        "title": "感萤",
        "author": "司马扎",
        "biography": "",
        "paragraphs": [
            "爱尔持照书，临书叹吾道。青荧一点光，曾误几人老。",
            "夜久独此心，环垣闭秋草。"
        ],
        "notes": [
            ""
        ],
        "volume": "卷五百九十六",
        "no#": 17
    },
    {
        "title": "自渭南晚次华州",
        "author": "司马扎",
        "biography": "",
        "paragraphs": [
            "前楼仙鼎原，西经赤水渡。火云入村巷，余雨依驿树。",
            "我行伤去国，疲马屡回顾。有如无窠鸟，触热不得住。",
            "峨峨华峰近，城郭生夕雾。逆旅何人寻，行客暗中住。",
            "却思林丘卧，自惬平生素。劳役今若兹，羞吟招隐句。"
        ],
        "notes": [
            ""
        ],
        "volume": "卷五百九十六",
        "no#": 18
    },
    {
        "title": "近别",
        "author": "司马扎",
        "biography": "",
        "paragraphs": [
            "咫尺不相见，便同天一涯。何必隔关山，乃言伤别离。",
            "君心与我心，脉脉无由知。谁堪近别苦，远别犹有期。"
        ],
        "notes": [
            ""
        ],
        "volume": "卷五百九十六",
        "no#": 19
    },
    {
        "title": "江上秋夕",
        "author": "司马扎",
        "biography": "",
        "paragraphs": [
            "茂陵归路绝，谁念此淹留。极目月沈浦，苦吟霜满舟。",
            "孤猿啼后夜，久客病高秋。欲寄乡关恨，寒江无北流。"
        ],
        "notes": [
            ""
        ],
        "volume": "卷五百九十六",
        "no#": 20
    },
    {
        "title": "送归客",
        "author": "司马扎",
        "biography": "",
        "paragraphs": [
            "多才与命违，末路隐柴扉。白发何人问，青山一剑归。",
            "晴烟独鸟没，野渡乱花飞。寂寞长亭外，依然空落晖。"
        ],
        "notes": [
            ""
        ],
        "volume": "卷五百九十六",
        "no#": 21
    },
    {
        "title": "东门晚望",
        "author": "司马扎",
        "biography": "",
        "paragraphs": [
            "青门聊极望，何事久离群。芳草失归路，故乡空暮云。",
            "信回陵树老，梦断灞流分。兄弟正南北，鸿声堪独闻。"
        ],
        "notes": [
            ""
        ],
        "volume": "卷五百九十六",
        "no#": 22
    },
    {
        "title": "上巳日曲江有感",
        "author": "司马扎",
        "biography": "",
        "paragraphs": [
            "万花明曲水，车马动秦川。此日不得意，青春徒少年。",
            "晴沙下鸥鹭，幽沚生兰荃。向晚积归念，江湖心渺然。"
        ],
        "notes": [
            ""
        ],
        "volume": "卷五百九十六",
        "no#": 23
    },
    {
        "title": "宿寿安甘棠馆",
        "author": "司马扎",
        "biography": "",
        "paragraphs": [
            "行人方倦役，到此似还乡。流水来关外，青山近洛阳。",
            "溪云归洞鹤，松月半轩霜。坐恐晨钟动，天涯道路长。"
        ],
        "notes": [
            ""
        ],
        "volume": "卷五百九十六",
        "no#": 24
    },
    {
        "title": "送友人下第东游",
        "author": "司马扎",
        "biography": "",
        "paragraphs": [
            "出门皆有托，君去独何亲。阙下新交少，天涯旧业贫。",
            "烟寒岳树暝，雪后岭梅春。圣代留昆玉，那令愧郤诜。"
        ],
        "notes": [
            ""
        ],
        "volume": "卷五百九十六",
        "no#": 25
    },
    {
        "title": "山斋会别",
        "author": "司马扎",
        "biography": "",
        "paragraphs": [
            "春草平陵路，荷衣醉别离。将寻洛阳友，共结洞庭期。",
            "星月半山尽，天鸡出海迟。无轻此分手，他日重相思。"
        ],
        "notes": [
            ""
        ],
        "volume": "卷五百九十六",
        "no#": 26
    },
    {
        "title": "晓过伊水寄龙门僧",
        "author": "司马扎",
        "biography": "",
        "paragraphs": [
            "龙门树色暗苍苍，伊水东流客恨长。病马独嘶残夜月，",
            "山下禅庵老师在，愿将形役问空王。"
        ],
        "notes": [
            ""
        ],
        "volume": "卷五百九十六",
        "no#": 27
    },
    {
        "title": "送孔恂入洛",
        "author": "司马扎",
        "biography": "",
        "paragraphs": [
            "洛阳古城秋色多，送君此去心如何。青山欲暮惜别酒，",
            "行人正苦奈分手，日落远水生微波。"
        ],
        "notes": [
            ""
        ],
        "volume": "卷五百九十六",
        "no#": 28
    },
    {
        "title": "观郊礼",
        "author": "司马扎",
        "biography": "",
        "paragraphs": [
            "钟鼓旌旗引六飞，玉皇初著画龙衣。",
            "泰坛烟尽星河晓，万国心随彩仗归。"
        ],
        "notes": [
            ""
        ],
        "volume": "卷五百九十六",
        "no#": 29
    },
    {
        "title": "宫怨",
        "author": "司马扎",
        "biography": "",
        "paragraphs": [
            "柳色参差掩画楼，晓莺啼送满宫愁。",
            "年年花落无人见，空逐春泉出御沟。"
        ],
        "notes": [
            ""
        ],
        "volume": "卷五百九十六",
        "no#": 30
    },
    {
        "title": "南徐夕眺",
        "author": "司马扎",
        "biography": "",
        "paragraphs": [
            "行吟向暮天，何处不凄然。岸影几家柳，笛声何处船。",
            "楼分瓜步月，鸟入秣陵烟。故里无人到，乡书谁为传。"
        ],
        "notes": [
            ""
        ],
        "volume": "卷五百九十六",
        "no#": 31
    },
    {
        "title": "题清上人",
        "author": "司马扎",
        "biography": "",
        "paragraphs": [
            "古院闭松色，入门人自闲。罢经来宿鸟，支策对秋山。",
            "客念蓬梗外，禅心烟雾间。空怜濯缨处，阶下水潺潺。"
        ],
        "notes": [
            ""
        ],
        "volume": "卷五百九十六",
        "no#": 32
    },
    {
        "title": "涂中寄薛中裕",
        "author": "司马扎",
        "biography": "",
        "paragraphs": [
            "贫交千里外，失路更伤离。晓泪芳草尽，夜魂明月知。",
            "空山连野外，寒鸟下霜枝。此景正寥落，为君玄发衰。"
        ],
        "notes": [
            ""
        ],
        "volume": "卷五百九十六",
        "no#": 33
    },
    {
        "title": "白马津阻雨",
        "author": "司马扎",
        "biography": "",
        "paragraphs": [
            "津树萧萧旅馆空，坐看疏叶绕阶红。故乡千里楚云外，",
            "功名倘遂身无事，终向溪头伴钓翁。"
        ],
        "notes": [
            ""
        ],
        "volume": "卷五百九十六",
        "no#": 34
    },
    {
        "title": "秋日怀储嗣宗",
        "author": "司马扎",
        "biography": "",
        "paragraphs": [
            "故人北游久不回，塞雁南渡声何哀。",
            "相思闻雁更惆怅，却向单于台下来。"
        ],
        "notes": [
            ""
        ],
        "volume": "卷五百九十六",
        "no#": 35
    },
    {
        "title": "夜听李山人弹琴",
        "author": "司马扎",
        "biography": "",
        "paragraphs": [
            "瑶琴夜久弦秋清，楚客一奏湘烟生。",
            "曲中声尽意不尽，月照竹轩红叶明。"
        ],
        "notes": [
            ""
        ],
        "volume": "卷五百九十六",
        "no#": 36
    },
    {
        "title": "隐者",
        "author": "司马扎",
        "biography": "",
        "paragraphs": [
            "松间开一径，秋草自相依。终日不冠带，空山无是非。",
            "投纶溪鸟伴，曝药谷云飞。时向邻家去，狂歌夜醉归。"
        ],
        "notes": [
            ""
        ],
        "volume": "卷五百九十六",
        "no#": 37
    },
    {
        "title": "登河中鹳雀楼",
        "author": "司马扎",
        "biography": "",
        "paragraphs": [
            "楼中见千里，楼影入通津。烟树遥分陕，山河曲向秦。",
            "兴亡留白日，今古共红尘。鹳雀飞何处，城隅草自春。"
        ],
        "notes": [
            ""
        ],
        "volume": "卷五百九十六",
        "no#": 38
    },
    {
        "title": "漾陂晚望",
        "author": "司马扎",
        "biography": "",
        "paragraphs": [
            "远客家水国，此来如到乡。何人垂白发，一叶钓残阳。",
            "柳暗鸟乍起，渚深兰自芳。因知帝城下，有路向沧浪。"
        ],
        "notes": [
            ""
        ],
        "volume": "卷五百九十六",
        "no#": 39
    }
]