[
    {
        "title": "班婕妤",
        "author": "严识玄",
        "biography": "",
        "paragraphs": [
            "贱妾如桃李，君王若岁时。秋风一已劲，摇落不胜悲。",
            "寂寂苍苔满，沉沉绿草滋。繁华非此日，指辇竞何辞。"
        ],
        "notes": [
            ""
        ],
        "volume": "卷七百六十八",
        "no#": 1
    },
    {
        "title": "赋得御制句朔野阵云飞",
        "author": "何象",
        "biography": "",
        "paragraphs": [
            "塞日穿痕断，边鸿背影飞。缥缈浮黄屋，阴沈护御衣。"
        ],
        "notes": [
            ""
        ],
        "volume": "卷七百六十八",
        "no#": 2
    },
    {
        "title": "宿金河戍",
        "author": "张震",
        "biography": "",
        "paragraphs": [
            "朝发铁麟驿，夕宿金河戍。奔波急王程，一日千里路。",
            "但见容鬓改，不知岁华暮。悠悠沙漠行，王事弥多故。"
        ],
        "notes": [
            ""
        ],
        "volume": "卷七百六十八",
        "no#": 3
    },
    {
        "title": "补新宫",
        "author": "丘光庭",
        "biography": "",
        "paragraphs": [
            "奂奂新宫，礼乐其融。尔德惟贤，尔□维忠。",
            "为忠以公，斯筵是同。人之醉我，与我延宾。",
            "奂奂新宫，既奂而轮。其固如山，其俨如云。",
            "其寝斯安，□□□分。我既考落，以燕群臣。",
            "奂奂新宫，既祭既延。我□□镛，于以醉贤。",
            "有礼无愆，我有斯宫。斯宫以安，康后万年。"
        ],
        "notes": [
            ""
        ],
        "volume": "卷七百六十八",
        "no#": 4
    },
    {
        "title": "补茅鸱",
        "author": "丘光庭",
        "biography": "",
        "paragraphs": [
            "茅鸱茅鸱，无集我冈。汝食汝饱，莫我为祥。",
            "愿弹去汝，来彼凤凰。来彼凤凰，其仪有章。",
            "茅鸱茅鸱，无啄我雀。汝食汝饱，莫我肯略。",
            "愿弹去汝，来彼瑞鹊。来彼瑞鹊，其音可乐。",
            "茅鸱茅鸱，无搏𫛽鹠。汝食汝饱，莫我为休。",
            "愿弹去汝，来彼鸤鸠。来彼鸤鸠，食子其周。",
            "茅鸱茅鸱，无ew我陵。汝食汝饱，莫我好声。",
            "愿弹去汝，来彼苍鹰。来彼苍鹰，祭鸟是征。"
        ],
        "notes": [
            ""
        ],
        "volume": "卷七百六十八",
        "no#": 5
    },
    {
        "title": "瑕瑜不相掩",
        "author": "武翊黄",
        "biography": "",
        "paragraphs": [
            "抱璞应难辨，妍媸每自融。贞姿偏特达，微玷遇磨砻。",
            "泾渭流终异，瑕瑜自不同。半曾光透石，未掩气如虹。",
            "缜密诚为智，包藏岂谓忠。停看分美恶，今得值良工。"
        ],
        "notes": [
            ""
        ],
        "volume": "卷七百六十八",
        "no#": 6
    },
    {
        "title": "袁江口怀王司勋王吏部",
        "author": "李祜",
        "biography": "",
        "paragraphs": [
            "京华不啻三千里，客泪如今一万双。",
            "若个最为相忆处，青枫黄竹入袁江。"
        ],
        "notes": [
            ""
        ],
        "volume": "卷七百六十八",
        "no#": 7
    },
    {
        "title": "赠进士李守微",
        "author": "韩屿",
        "biography": "",
        "paragraphs": [
            "一定童颜老岁华，贫寒游历贵人家。炼成正气功应大，",
            "如何蓬阆不归去，落尽蟠桃几度花。"
        ],
        "notes": [
            ""
        ],
        "volume": "卷七百六十八",
        "no#": 8
    },
    {
        "title": "马上有见",
        "author": "李茂复",
        "biography": "",
        "paragraphs": [
            "行尽疏林见小桥，绿杨深处有红蕉。",
            "无端眼界无分别，安置心头不肯销。"
        ],
        "notes": [
            ""
        ],
        "volume": "卷七百六十八",
        "no#": 9
    },
    {
        "title": "自叹",
        "author": "李茂复",
        "biography": "",
        "paragraphs": [
            "落日西山近一竿，世间恩爱极难yR。近来不作颠狂事，免被冤家恶眼看。"
        ],
        "notes": [
            ""
        ],
        "volume": "卷七百六十八",
        "no#": 10
    },
    {
        "title": "赠吴圆",
        "author": "李曜",
        "biography": "",
        "paragraphs": [
            "经年理郡少欢娱，为习干戈间饮徒。",
            "今日临行尽交割，分明收取媚川珠。"
        ],
        "notes": [
            ""
        ],
        "volume": "卷七百六十八",
        "no#": 11
    },
    {
        "title": "答李曜",
        "author": "吴圆",
        "biography": "",
        "paragraphs": [
            "曳履优容日日欢，须言达德倍汍澜。",
            "韶光今已输先手，领得𧏖珠掌上看。"
        ],
        "notes": [
            ""
        ],
        "volume": "卷七百六十八",
        "no#": 12
    },
    {
        "title": "和訾家洲宴游",
        "author": "陆弘休",
        "biography": "",
        "paragraphs": [
            "新春蕊绽訾家洲，信是南方最胜游。酒满百分殊不怕，",
            "莫惜今朝同酩酊，任他龟鹤与蜉蝣。"
        ],
        "notes": [
            ""
        ],
        "volume": "卷七百六十八",
        "no#": 13
    },
    {
        "title": "题贾岛墓",
        "author": "安锜",
        "biography": "",
        "paragraphs": [
            "倚恃才难继，昂藏貌不恭。骑驴冲大尹，夺卷忤宣宗。",
            "驰誉超先辈，居官下我侬。司仓旧曹署，一见一心忡。"
        ],
        "notes": [
            ""
        ],
        "volume": "卷七百六十八",
        "no#": 14
    },
    {
        "title": "赠别营妓卿卿",
        "author": "油蔚",
        "biography": "",
        "paragraphs": [
            "怜君无那是多情，枕上相看直到明。日照绿窗人去住，",
            "为报花时少惆怅，此生终不负卿卿。"
        ],
        "notes": [
            ""
        ],
        "volume": "卷七百六十八",
        "no#": 15
    },
    {
        "title": "巢燕",
        "author": "胡玢",
        "biography": "",
        "paragraphs": [
            "燕来巢我簷，我屋非高大。所贵儿童善，保尔无殃祸。",
            "莫巢孀妇家，孀妇怨孤坐。妒尔长双飞，打尔危巢破。"
        ],
        "notes": [
            ""
        ],
        "volume": "卷七百六十八",
        "no#": 16
    },
    {
        "title": "庐山桑落洲",
        "author": "胡玢",
        "biography": "",
        "paragraphs": [
            "莫问桑田事，但看桑落洲。数家新住处，昔日大江流。",
            "古岸崩欲尽，平沙长未休。想应百年后，人世更悠悠。"
        ],
        "notes": [
            ""
        ],
        "volume": "卷七百六十八",
        "no#": 17
    },
    {
        "title": "石楠树",
        "author": "胡玢",
        "biography": "",
        "paragraphs": [
            "本自清江石上生，移栽此处称闲情。青云士尽识珍木，",
            "余今一日千回看，每度看来眼益明。"
        ],
        "notes": [
            ""
        ],
        "volume": "卷七百六十八",
        "no#": 18
    },
    {
        "title": "句",
        "author": "胡玢",
        "biography": "",
        "paragraphs": [
            "轮中别有物，光外更无空。"
        ],
        "notes": [
            ""
        ],
        "volume": "卷七百六十八",
        "no#": 19
    },
    {
        "title": "酒胡子",
        "author": "卢注",
        "biography": "",
        "paragraphs": [
            "同心相遇思同欢，擎出酒胡当玉盘。盘中臲卼不自定，",
            "尔不耕，亦不饥。尔不蚕，亦有衣。有眼不能分黼黻，",
            "雕镌匠意苦多端，翠帽朱衫巧妆饰。长安斗酒十千酤，",
            "酒胡一滴不入眼，空令酒胡名酒胡。"
        ],
        "notes": [
            ""
        ],
        "volume": "卷七百六十八",
        "no#": 20
    },
    {
        "title": "西施",
        "author": "卢注",
        "biography": "",
        "paragraphs": [
            "惆怅兴亡系绮罗，世人犹自选青娥。",
            "越王解破夫差国，一个西施已是多。"
        ],
        "notes": [
            ""
        ],
        "volume": "卷七百六十八",
        "no#": 21
    },
    {
        "title": "题西施浣纱石",
        "author": "胡幽贞",
        "biography": "",
        "paragraphs": [
            "一朝入紫宫，万古遗芳尘。至今溪边花，不敢娇青春。"
        ],
        "notes": [
            ""
        ],
        "volume": "卷七百六十八",
        "no#": 22
    },
    {
        "title": "归四明",
        "author": "胡幽贞",
        "biography": "",
        "paragraphs": [
            "海色连四明，仙舟去容易。天籍岂辄问，不是卑朝士。"
        ],
        "notes": [
            ""
        ],
        "volume": "卷七百六十八",
        "no#": 23
    },
    {
        "title": "送人游邵州",
        "author": "狄焕",
        "biography": "",
        "paragraphs": [
            "春江正渺渺，送别两依依。烟里棹将远，渡头人未归。",
            "渔家侵叠浪，岛树挂残晖。况入湖湘路，那堪花乱飞。"
        ],
        "notes": [
            ""
        ],
        "volume": "卷七百六十八",
        "no#": 24
    },
    {
        "title": "题柳",
        "author": "狄焕",
        "biography": "",
        "paragraphs": [
            "天南与天北，此处影婆娑。翠色折不尽，离情生更多。",
            "雨余笼灞岸，烟暝夹隋河。自有佳名在，秦松继得么。"
        ],
        "notes": [
            ""
        ],
        "volume": "卷七百六十八",
        "no#": 25
    },
    {
        "title": "咏南岳径松",
        "author": "狄焕",
        "biography": "",
        "paragraphs": [
            "一阵雨声归岳峤，两条寒色下潇湘。",
            "客吟晚景停孤棹，僧踏清阴彻上方。"
        ],
        "notes": [
            ""
        ],
        "volume": "卷七百六十八",
        "no#": 26
    },
    {
        "title": "句",
        "author": "狄焕",
        "biography": "",
        "paragraphs": [
            "数点当秋霁，不知何处峰。",
            "更无声接续，空有影相随。"
        ],
        "notes": [
            ""
        ],
        "volume": "卷七百六十八",
        "no#": 27
    },
    {
        "title": "浔阳观水",
        "author": "韩溉",
        "biography": "",
        "paragraphs": [
            "朝宗汉水接阳台，唅呀填坑吼作雷。莫见九江平稳去，",
            "直至沧溟涵贮尽，沈深不动浸昭回。"
        ],
        "notes": [
            ""
        ],
        "volume": "卷七百六十八",
        "no#": 28
    },
    {
        "title": "水",
        "author": "韩溉",
        "biography": "",
        "paragraphs": [
            "方圆不定性空求，东注沧溟早晚休。高截碧塘长耿耿，",
            "别有岭头呜咽处，为君分作断肠流。"
        ],
        "notes": [
            ""
        ],
        "volume": "卷七百六十八",
        "no#": 29
    },
    {
        "title": "松",
        "author": "韩溉",
        "biography": "",
        "paragraphs": [
            "倚空高槛冷无尘，往事闲征梦欲分。翠色本宜霜后见，",
            "莫向东园竞桃李，春光还是不容君。"
        ],
        "notes": [
            ""
        ],
        "volume": "卷七百六十八",
        "no#": 30
    },
    {
        "title": "柳",
        "author": "韩溉",
        "biography": "",
        "paragraphs": [
            "雪尽青门弄影微，暖风迟日早莺归。如凭细叶留春色，",
            "世间惹恨偏饶此，可是行人折赠稀。"
        ],
        "notes": [
            ""
        ],
        "volume": "卷七百六十八",
        "no#": 31
    },
    {
        "title": "竹",
        "author": "韩溉",
        "biography": "",
        "paragraphs": [
            "树色连云万叶开，王孙不厌满庭栽。凌霜尽节无人见，",
            "朱门处处多闲地，正好移阴覆翠苔。"
        ],
        "notes": [
            ""
        ],
        "volume": "卷七百六十八",
        "no#": 32
    },
    {
        "title": "鹊",
        "author": "韩溉",
        "biography": "",
        "paragraphs": [
            "才见离巢羽翼开，尽能轻飏出尘埃。人间树好纷纷占，",
            "若教颜色如霜雪，应与清平作瑞来。"
        ],
        "notes": [
            ""
        ],
        "volume": "卷七百六十八",
        "no#": 33
    },
    {
        "title": "灯",
        "author": "韩溉",
        "biography": "",
        "paragraphs": [
            "分影由来恨不同，绿窗孤馆两何穷。荧煌短焰长疑暗，",
            "莫言明灭无多重，曾比人生一世中。"
        ],
        "notes": [
            ""
        ],
        "volume": "卷七百六十八",
        "no#": 34
    },
    {
        "title": "句",
        "author": "韩溉",
        "biography": "",
        "paragraphs": [
            "门掩落花人别后，窗含残月酒醒时。（《愁诗》，"
        ],
        "notes": [
            ""
        ],
        "volume": "卷七百六十八",
        "no#": 35
    },
    {
        "title": "春怨",
        "author": "金昌绪",
        "biography": "",
        "paragraphs": [
            "打起黄莺儿，莫教枝上啼。啼时惊妾梦，不得到辽西。"
        ],
        "notes": [
            ""
        ],
        "volume": "卷七百六十八",
        "no#": 36
    },
    {
        "title": "放猿",
        "author": "曾麻几",
        "biography": "",
        "paragraphs": [
            "孤猿锁槛岁年深，放出城南百丈林。",
            "绿水任从联臂饮，青山不用断肠吟。"
        ],
        "notes": [
            ""
        ],
        "volume": "卷七百六十八",
        "no#": 37
    }
]