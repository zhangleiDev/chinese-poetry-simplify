[
    {
        "title": "送韩侍御之广德",
        "author": "李白",
        "biography": "",
        "paragraphs": [
            "昔日绣衣何足荣，今宵贳酒与君倾。",
            "暂就东山赊月色，酣歌一夜送泉明。"
        ],
        "notes": [
            ""
        ],
        "volume": "卷一百七十七",
        "no#": 1
    },
    {
        "title": "送通禅师还南陵隐静寺",
        "author": "李白",
        "biography": "",
        "paragraphs": [
            "我闻隐静寺，山水多奇踪。岩种朗公橘，门深杯渡松。",
            "道人制猛虎，振锡还孤峰。他日南陵下，相期谷口逢。"
        ],
        "notes": [
            ""
        ],
        "volume": "卷一百七十七",
        "no#": 2
    },
    {
        "title": "送友人",
        "author": "李白",
        "biography": "",
        "paragraphs": [
            "青山横北郭，白水绕东城。此地一为别，孤蓬万里征。",
            "浮云游子意，落日故人情。挥手自兹去，萧萧班马鸣。"
        ],
        "notes": [
            ""
        ],
        "volume": "卷一百七十七",
        "no#": 3
    },
    {
        "title": "送别",
        "author": "李白",
        "biography": "",
        "paragraphs": [
            "斗酒渭城边，垆头醉不眠。梨花千树雪，杨叶万条烟。",
            "惜别倾壶醑，临分赠马鞭。看君颍上去，新月到应圆。"
        ],
        "notes": [
            ""
        ],
        "volume": "卷一百七十七",
        "no#": 4
    },
    {
        "title": "江上送女道士褚三清游南岳",
        "author": "李白",
        "biography": "",
        "paragraphs": [
            "吴江女道士，头戴莲花巾。霓衣不湿雨，特异阳台云。",
            "足下远游履，凌波生素尘。寻仙向南岳，应见魏夫人。"
        ],
        "notes": [
            ""
        ],
        "volume": "卷一百七十七",
        "no#": 5
    },
    {
        "title": "送友人入蜀",
        "author": "李白",
        "biography": "",
        "paragraphs": [
            "见说蚕丛路，崎岖不易行。山从人面起，云傍马头生。",
            "芳树笼秦栈，春流绕蜀城。升沉应已定，不必问君平。"
        ],
        "notes": [
            ""
        ],
        "volume": "卷一百七十七",
        "no#": 6
    },
    {
        "title": "送李青归南叶阳川",
        "author": "李白",
        "biography": "",
        "paragraphs": [
            "伯阳仙家子，容色如青春。日月秘灵洞，云霞辞世人。",
            "化心养精魄，隐几窅天真。莫作千年别，归来城郭新。"
        ],
        "notes": [
            ""
        ],
        "volume": "卷一百七十七",
        "no#": 7
    },
    {
        "title": "送舍弟",
        "author": "李白",
        "biography": "",
        "paragraphs": [
            "吾家白额驹，远别临东道。他日相思一梦君，"
        ],
        "notes": [
            ""
        ],
        "volume": "卷一百七十七",
        "no#": 8
    },
    {
        "title": "送别得书字",
        "author": "李白",
        "biography": "",
        "paragraphs": [
            "水色南天远，舟行若在虚。迁人发佳兴，吾子访闲居。",
            "日落看归鸟，潭澄羡跃鱼。圣朝思贾谊，应降紫泥书。"
        ],
        "notes": [
            ""
        ],
        "volume": "卷一百七十七",
        "no#": 9
    },
    {
        "title": "送麹十少府",
        "author": "李白",
        "biography": "",
        "paragraphs": [
            "试发清秋兴，因为吴会吟。碧云敛海色，流水折江心。",
            "我有延陵剑，君无陆贾金。艰难此为别，惆怅一何深。"
        ],
        "notes": [
            ""
        ],
        "volume": "卷一百七十七",
        "no#": 10
    },
    {
        "title": "送张秀才谒高中丞",
        "author": "李白",
        "biography": "",
        "paragraphs": [
            "秦帝沦玉镜，留侯降氛氲。感激黄石老，经过沧海君。",
            "壮士挥金槌，报仇六国闻。智勇冠终古，萧陈难与群。",
            "两龙争斗时，天地动风云。酒酣舞长剑，仓卒解汉纷。",
            "宇宙初倒悬，鸿沟势将分。英谋信奇绝，夫子扬清芬。",
            "胡月入紫微，三光乱天文。高公镇淮海，谈笑却妖氛。",
            "采尔幕中画，戡难光殊勋。我无燕霜感，玉石俱烧焚。",
            "但洒一行泪，临歧竟何云。"
        ],
        "notes": [
            ""
        ],
        "volume": "卷一百七十七",
        "no#": 11
    },
    {
        "title": "寻阳送弟昌峒鄱阳司马作",
        "author": "李白",
        "biography": "",
        "paragraphs": [
            "桑落洲渚连，沧江无云烟。寻阳非剡水，忽见子猷船。",
            "飘然欲相近，来迟杳若仙。人乘海上月，帆落湖中天。",
            "一睹无二诺，朝欢更胜昨。尔则吾惠连，吾非尔康乐。",
            "朱绂白银章，上官佐鄱阳。松门拂中道，石镜回清光。",
            "摇扇及于越，水亭风气凉。与尔期此亭，期在秋月满。",
            "时过或未来，两乡心已断。吴山对楚岸，彭蠡当中州。",
            "相思定如此，有穷尽年愁。"
        ],
        "notes": [
            ""
        ],
        "volume": "卷一百七十七",
        "no#": 12
    },
    {
        "title": "饯校书叔云",
        "author": "李白",
        "biography": "",
        "paragraphs": [
            "少年费白日，歌笑矜朱颜。不知忽已老，喜见春风还。",
            "惜别且为欢，裴回桃李间。看花饮美酒，听鸟临晴山。",
            "向晚竹林寂，无人空闭关。"
        ],
        "notes": [
            ""
        ],
        "volume": "卷一百七十七",
        "no#": 13
    },
    {
        "title": "送王孝廉觐省",
        "author": "李白",
        "biography": "",
        "paragraphs": [
            "彭蠡将天合，姑苏在日边。宁亲候海色，欲动孝廉船。",
            "窈窕晴江转，参差远岫连。相思无昼夜，东泣似长川。"
        ],
        "notes": [
            ""
        ],
        "volume": "卷一百七十七",
        "no#": 14
    },
    {
        "title": "同吴王送杜秀芝赴举入京",
        "author": "李白",
        "biography": "",
        "paragraphs": [
            "秀才何翩翩，王许回也贤。暂别庐江守，将游京兆天。",
            "秋山宜落日，秀水出寒烟。欲折一枝桂，还来雁沼前。"
        ],
        "notes": [
            ""
        ],
        "volume": "卷一百七十七",
        "no#": 15
    },
    {
        "title": "洞庭醉后送绛州吕使君果流澧州",
        "author": "李白",
        "biography": "",
        "paragraphs": [
            "昔别若梦中，天涯忽相逢。洞庭破秋月，纵酒开愁容。",
            "赠剑刻玉字，延平两蛟龙。送君不尽意，书及雁回峰。"
        ],
        "notes": [
            ""
        ],
        "volume": "卷一百七十七",
        "no#": 16
    },
    {
        "title": "与诸公送陈郎将归衡阳",
        "author": "李白",
        "biography": "",
        "paragraphs": [
            "衡山苍苍入紫冥，下看南极老人星。回飙吹散五峰雪，",
            "门前食客乱浮云，世人皆比孟尝君。江上送行无白璧，"
        ],
        "notes": [
            ""
        ],
        "volume": "卷一百七十七",
        "no#": 17
    },
    {
        "title": "送赵判官赴黔府中丞叔幕",
        "author": "李白",
        "biography": "",
        "paragraphs": [
            "廓落青云心，交结黄金尽。富贵翻相忘，令人忽自哂。",
            "蹭蹬鬓毛斑，盛时难再还。巨源咄石生，何事马蹄间。",
            "绿萝长不厌，却欲还东山。君为鲁曾子，拜揖高堂里。",
            "叔继赵平原，偏承明主恩。风霜推独坐，旌节镇雄藩。",
            "虎士秉金钺，蛾眉开玉樽。才高幕下去，义重林中言。",
            "水宿五溪月，霜啼三峡猿。东风春草绿，江上候归轩。"
        ],
        "notes": [
            ""
        ],
        "volume": "卷一百七十七",
        "no#": 18
    },
    {
        "title": "送陆判官往琵琶峡",
        "author": "李白",
        "biography": "",
        "paragraphs": [
            "水国秋风夜，殊非远别时。长安如梦里，何日是归期。"
        ],
        "notes": [
            ""
        ],
        "volume": "卷一百七十七",
        "no#": 19
    },
    {
        "title": "送梁四归东平",
        "author": "李白",
        "biography": "",
        "paragraphs": [
            "玉壶挈美酒，送别强为欢。大火南星月，长郊北路难。",
            "殷王期负鼎，汶水起垂竿。莫学东山卧，参差老谢安。"
        ],
        "notes": [
            ""
        ],
        "volume": "卷一百七十七",
        "no#": 20
    },
    {
        "title": "江夏送友人",
        "author": "李白",
        "biography": "",
        "paragraphs": [
            "雪点翠云裘，送君黄鹤楼。黄鹤振玉羽，西飞帝王州。",
            "凤无琅玕实，何以赠远游。裴回相顾影，泪下汉江流。"
        ],
        "notes": [
            ""
        ],
        "volume": "卷一百七十七",
        "no#": 21
    },
    {
        "title": "送郤昂谪巴中",
        "author": "李白",
        "biography": "",
        "paragraphs": [
            "瑶草寒不死，移植沧江滨。东风洒雨露，会入天地春。",
            "予若洞庭叶，随波送逐臣。思归未可得，书此谢情人。"
        ],
        "notes": [
            ""
        ],
        "volume": "卷一百七十七",
        "no#": 22
    },
    {
        "title": "江夏送张丞",
        "author": "李白",
        "biography": "",
        "paragraphs": [
            "欲别心不忍，临行情更亲。酒倾无限月，客醉几重春。",
            "藉草依流水，攀花赠远人。送君从此去，回首泣迷津。"
        ],
        "notes": [
            ""
        ],
        "volume": "卷一百七十七",
        "no#": 23
    },
    {
        "title": "赋得白鹭鸶，送宋少府入三峡",
        "author": "李白",
        "biography": "",
        "paragraphs": [
            "白鹭拳一足，月明秋水寒。人惊远飞去，直向使君滩。"
        ],
        "notes": [
            ""
        ],
        "volume": "卷一百七十七",
        "no#": 24
    },
    {
        "title": "送二季之江东",
        "author": "李白",
        "biography": "",
        "paragraphs": [
            "初发强中作，题诗与惠连。多惭一日长，不及二龙贤。",
            "西塞当中路，南风欲进船。云峰出远海，帆影挂清川。",
            "禹穴藏书地，匡山种杏田。此行俱有适，迟尔早归旋。"
        ],
        "notes": [
            ""
        ],
        "volume": "卷一百七十七",
        "no#": 25
    },
    {
        "title": "江西送友人之罗浮",
        "author": "李白",
        "biography": "",
        "paragraphs": [
            "桂水分五岭，衡山朝九疑。乡关渺安西，流浪将何之。",
            "素色愁明湖，秋渚晦寒姿。畴昔紫芳意，已过黄发期。",
            "君王纵疏散，云壑借巢夷。尔去之罗浮，我还憩峨眉。",
            "中阔道万里，霞月遥相思。如寻楚狂子，琼树有芳枝。"
        ],
        "notes": [
            ""
        ],
        "volume": "卷一百七十七",
        "no#": 26
    },
    {
        "title": "宣州谢脁楼饯别校书叔云",
        "author": "李白",
        "biography": "",
        "paragraphs": [
            "弃我去者昨日之日不可留，乱我心者今日之日多烦忧。",
            "长风万里送秋雁，对此可以酣高楼。蓬莱文章建安骨，",
            "抽刀断水水更流，举怀销愁愁更愁。人生在世不称意，"
        ],
        "notes": [
            ""
        ],
        "volume": "卷一百七十七",
        "no#": 27
    },
    {
        "title": "宣城送刘副使入秦",
        "author": "李白",
        "biography": "",
        "paragraphs": [
            "君即刘越石，雄豪冠当时。凄清横吹曲，慷慨扶风词。",
            "虎啸俟腾跃，鸡鸣遭乱离。千金市骏马，万里逐王师。",
            "结交楼烦将，侍从羽林儿。统兵捍吴越，豺虎不敢窥。",
            "大勋竟莫叙，已过秋风吹。秉钺有季公，凛然负英姿。",
            "寄深且戎幕，望重必台司。感激一然诺，纵横两无疑。",
            "伏奏归北阙，鸣驺忽西驰。列将咸出祖，英僚惜分离。",
            "斗酒满四筵，歌啸宛溪湄。君携东山妓，我咏北门诗。",
            "贵贱交不易，恐伤中园葵。昔赠紫骝驹，今倾白玉卮。",
            "同欢万斛酒，未足解相思。此别又千里，秦吴渺天涯。",
            "月明关山苦，水剧陇头悲。借问几时还，春风入黄池。",
            "无令长相忆，折断绿杨枝。"
        ],
        "notes": [
            ""
        ],
        "volume": "卷一百七十七",
        "no#": 28
    },
    {
        "title": "泾川送族弟錞",
        "author": "李白",
        "biography": "",
        "paragraphs": [
            "泾川三百里，若耶羞见之。锦石照碧山，两边白鹭鸶。",
            "佳境千万曲，客行无歇时。上有琴高水，下有陵阳祠。",
            "仙人不见我，明月空相知。问我何事来，卢敖结幽期。",
            "蓬山振雄笔，绣服挥清词。江湖发秀色，草木含荣滋。",
            "置酒送惠连，吾家称白眉。愧无海峤作，敢阙河梁诗。",
            "见尔复几朝，俄然告将离。中流漾彩鹢，列岸丛金羁。",
            "叹息苍梧凤，分栖琼树枝。清晨各飞去，飘落天南垂。",
            "望极落日尽，秋深暝猿悲。寄情与流水，但有长相思。"
        ],
        "notes": [
            ""
        ],
        "volume": "卷一百七十七",
        "no#": 29
    },
    {
        "title": "五松山送殷淑",
        "author": "李白",
        "biography": "",
        "paragraphs": [
            "秀色发江左，风流奈若何。仲文了不还，独立扬清波。",
            "载酒五松山，颓然白云歌。中天度落月，万里遥相过。",
            "抚酒惜此月，流光畏蹉跎。明日别离去，连峰郁嵯峨。"
        ],
        "notes": [
            ""
        ],
        "volume": "卷一百七十七",
        "no#": 30
    },
    {
        "title": "送崔氏昆季之金陵",
        "author": "李白",
        "biography": "",
        "paragraphs": [
            "放歌倚东楼，行子期晓发。秋风渡江来，吹落山上月。",
            "主人出美酒，灭烛延清光。二崔向金陵，安得不尽觞。",
            "水客弄归棹，云帆卷轻霜。扁舟敬亭下，五两先飘扬。",
            "峡石入水花，碧流日更长。思君无岁月，西笑阻河梁。"
        ],
        "notes": [
            ""
        ],
        "volume": "卷一百七十七",
        "no#": 31
    },
    {
        "title": "登黄山凌歊台送族弟溧阳尉济充泛舟赴华阴",
        "author": "李白",
        "biography": "",
        "paragraphs": [
            "鸾乃凤之族，翱翔紫云霓。文章辉五色，双在琼树栖。",
            "一朝各飞去，凤与鸾俱啼。炎赫五月中，朱曦烁河堤。",
            "尔从泛舟役，使我心魂凄。秦地无碧草，南云喧鼓鼙。",
            "君王减玉膳，早起思鸣鸡。漕引救关辅，疲人免涂泥。",
            "宰相作霖雨，农夫得耕犁。静者伏草间，群才满金闺。",
            "空手无壮士，穷居使人低。送君登黄山，长啸倚天梯。",
            "小舟若凫雁，大舟若鲸鲵。开帆散长风，舒卷与云齐。",
            "日入牛渚晦，苍然夕烟迷。相思定何许，杳在洛阳西。"
        ],
        "notes": [
            ""
        ],
        "volume": "卷一百七十七",
        "no#": 32
    },
    {
        "title": "送储邕之武昌",
        "author": "李白",
        "biography": "",
        "paragraphs": [
            "黄鹤西楼月，长江万里情。春风三十度，空忆武昌城。",
            "送尔难为别，衔杯惜未倾。湖连张乐地，山逐泛舟行。",
            "诺为楚人重，诗传谢脁清。沧浪吾有曲，寄入棹歌声。"
        ],
        "notes": [
            ""
        ],
        "volume": "卷一百七十七",
        "no#": 33
    }
]