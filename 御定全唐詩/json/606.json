[
    {
        "title": "送李员外频之建州",
        "author": "林宽",
        "biography": "",
        "paragraphs": [
            "勾践江头月，客星台畔松。为郎久不见，出守暂相逢。",
            "鸟泊牵滩索，花空押号钟。远人思化切，休上武夷峰。"
        ],
        "notes": [
            ""
        ],
        "volume": "卷六百零六",
        "no#": 1
    },
    {
        "title": "送许棠先辈归宣州",
        "author": "林宽",
        "biography": "",
        "paragraphs": [
            "发枯穷律韵，字字合埙篪。日月所到处，姓名无不知。",
            "莺啼谢守垒，苔老谪仙碑。诗道丧来久，东归为吊之。"
        ],
        "notes": [
            ""
        ],
        "volume": "卷六百零六",
        "no#": 2
    },
    {
        "title": "穷冬太学",
        "author": "林宽",
        "biography": "",
        "paragraphs": [
            "投迹依槐馆，荒亭草合时。雪深鸢啸急，薪湿鼎吟迟。",
            "默坐同谁话，非僧不我知。匡庐瀑布畔，何日副心期。"
        ],
        "notes": [
            ""
        ],
        "volume": "卷六百零六",
        "no#": 3
    },
    {
        "title": "陪郑𫍯郎中假日省中寓直",
        "author": "林宽",
        "biography": "",
        "paragraphs": [
            "宪厅名最重，假日许从容。床满诸司印，庭高五粒松。",
            "井寻芸吏汲，茶拆岳僧封。鸟度帘旌暮，犹吟隔苑钟。"
        ],
        "notes": [
            ""
        ],
        "volume": "卷六百零六",
        "no#": 4
    },
    {
        "title": "送谢石先辈归宣州",
        "author": "林宽",
        "biography": "",
        "paragraphs": [
            "名随春色远，湖外已先知。花尽方辞醉，莺残是放时。",
            "天寒千尺岳，颔白半联诗。笋蕨犹堪采，荣归及养期。"
        ],
        "notes": [
            ""
        ],
        "volume": "卷六百零六",
        "no#": 5
    },
    {
        "title": "下第寄欧阳瓒",
        "author": "林宽",
        "biography": "",
        "paragraphs": [
            "诗人道僻命多奇，更值干戈乱起时。",
            "莫作江宁王少府，一生吟苦竟谁知。"
        ],
        "notes": [
            ""
        ],
        "volume": "卷六百零六",
        "no#": 6
    },
    {
        "title": "寄何绍余",
        "author": "林宽",
        "biography": "",
        "paragraphs": [
            "雁过君犹未入城，清贤门下旧知名。风波冻马遥逢见，",
            "芙蓉苑北曲江岸，期看终南新雪晴。"
        ],
        "notes": [
            ""
        ],
        "volume": "卷六百零六",
        "no#": 7
    },
    {
        "title": "送人宰浦城",
        "author": "林宽",
        "biography": "",
        "paragraphs": [
            "东南犹阻寇，梨岭更谁登。作宰应无俸，归船必有僧。",
            "滩平眠獭石，烧断饮猿藤。岁尽校殊最，方当见异能。"
        ],
        "notes": [
            ""
        ],
        "volume": "卷六百零六",
        "no#": 8
    },
    {
        "title": "省试腊后望春宫",
        "author": "林宽",
        "biography": "",
        "paragraphs": [
            "皇都初度腊，凤辇出深宫。高凭楼台上，遥瞻灞浐中。",
            "仗凝霜彩白，袍映日华红。柳眼方开冻，莺声渐转风。",
            "御沟穿断霭，骊岫照斜空。时见宸游兴，因观稼穑功。"
        ],
        "notes": [
            ""
        ],
        "volume": "卷六百零六",
        "no#": 9
    },
    {
        "title": "寄省中知己",
        "author": "林宽",
        "biography": "",
        "paragraphs": [
            "门掩清曹晚，静将乌府邻。花开封印早，雪下典衣频。",
            "怪木风吹阁，废巢时落薪。每怜吾道苦，长说向同人。"
        ],
        "notes": [
            ""
        ],
        "volume": "卷六百零六",
        "no#": 10
    },
    {
        "title": "朱坡",
        "author": "林宽",
        "biography": "",
        "paragraphs": [
            "朱坡坡上望，不似在秦京。渐觉溪山秀，更高鱼鸟情。",
            "夜吟禅子室，晓爨猎人铛。恃此偷佳赏，九衢蜩未鸣。"
        ],
        "notes": [
            ""
        ],
        "volume": "卷六百零六",
        "no#": 11
    },
    {
        "title": "酬陈樵见寄",
        "author": "林宽",
        "biography": "",
        "paragraphs": [
            "失意闲眠起更迟，又将羁薄谢深知。囊书旋入酒家尽，",
            "元和才子多如此，除却清吟何所为。"
        ],
        "notes": [
            ""
        ],
        "volume": "卷六百零六",
        "no#": 12
    },
    {
        "title": "华清宫",
        "author": "林宽",
        "biography": "",
        "paragraphs": [
            "殿角钟残立宿鸦，朝元归驾望无涯。",
            "香泉空浸宫前草，未到春时争发花。"
        ],
        "notes": [
            ""
        ],
        "volume": "卷六百零六",
        "no#": 13
    },
    {
        "title": "终南山",
        "author": "林宽",
        "biography": "",
        "paragraphs": [
            "标奇耸峻壮长安，影入千门万户寒。",
            "徒自倚天生气色，尘中谁为举头看。"
        ],
        "notes": [
            ""
        ],
        "volume": "卷六百零六",
        "no#": 14
    },
    {
        "title": "歌风台",
        "author": "林宽",
        "biography": "",
        "paragraphs": [
            "蒿棘空存百尺基，酒酣曾唱大风词。",
            "莫言马上得天下，自古英雄尽解诗。"
        ],
        "notes": [
            ""
        ],
        "volume": "卷六百零六",
        "no#": 15
    },
    {
        "title": "送人归日东",
        "author": "林宽",
        "biography": "",
        "paragraphs": [
            "沧溟西畔望，一望一心摧。地即同正朔，天教阻往来。",
            "波翻夜作电，鲸吼昼为雷。门外人参径，到时花几开。"
        ],
        "notes": [
            ""
        ],
        "volume": "卷六百零六",
        "no#": 16
    },
    {
        "title": "寓兴",
        "author": "林宽",
        "biography": "",
        "paragraphs": [
            "西母一杯酒，空言浩劫春。英雄归厚土，日月照闲人。",
            "衰草珠玑冢，冷灰龙凤身。茂陵骊岫晚，过者暗伤神。"
        ],
        "notes": [
            ""
        ],
        "volume": "卷六百零六",
        "no#": 17
    },
    {
        "title": "少年行",
        "author": "林宽",
        "biography": "",
        "paragraphs": [
            "柳烟侵御道，门映夹城开。白日莫空过，青春不再来。",
            "报仇冲雪去，乘醉臂鹰回。看取歌钟地，残阳满坏台。"
        ],
        "notes": [
            ""
        ],
        "volume": "卷六百零六",
        "no#": 18
    },
    {
        "title": "塞上还答友人",
        "author": "林宽",
        "biography": "",
        "paragraphs": [
            "无端游绝塞，归鬓已苍然。戎羯围中过，风沙马上眠。",
            "草衰频过烧，耳冷不闻蝉。从此甘贫坐，休言更到边。"
        ],
        "notes": [
            ""
        ],
        "volume": "卷六百零六",
        "no#": 19
    },
    {
        "title": "哭栖白供奉",
        "author": "林宽",
        "biography": "",
        "paragraphs": [
            "侍辇才难得，三朝有上人。琢诗方到骨，至死不离贫。",
            "风帐孤萤入，霜阶积叶频。夕阳门半掩，过此亦无因。"
        ],
        "notes": [
            ""
        ],
        "volume": "卷六百零六",
        "no#": 20
    },
    {
        "title": "送升道靖恭相公分司",
        "author": "林宽",
        "biography": "",
        "paragraphs": [
            "东风时不遇，果见致君难。海岳影犹动，鶤鹏势未安。",
            "星沉关锁冷，鸡唱驿灯残。谁似二宾客，门闲嵩洛寒。"
        ],
        "notes": [
            ""
        ],
        "volume": "卷六百零六",
        "no#": 21
    },
    {
        "title": "关下早行",
        "author": "林宽",
        "biography": "",
        "paragraphs": [
            "轧轧推危辙，听鸡独早行。风吹宿霭散，月照华山明。",
            "白首东西客，黄河昼夜清。相逢皆有事，唯我是闲情。"
        ],
        "notes": [
            ""
        ],
        "volume": "卷六百零六",
        "no#": 22
    },
    {
        "title": "曲江",
        "author": "林宽",
        "biography": "",
        "paragraphs": [
            "曲江初碧草初青，万毂千蹄匝岸行。倾国妖姬云鬓重，",
            "柳絮杏花留不得，随风处处逐歌声。"
        ],
        "notes": [
            ""
        ],
        "volume": "卷六百零六",
        "no#": 23
    },
    {
        "title": "长安遣怀",
        "author": "林宽",
        "biography": "",
        "paragraphs": [
            "醉下高楼醒复登，任从浮薄笑才能。",
            "青龙寺里三门上，立为南山不为僧。"
        ],
        "notes": [
            ""
        ],
        "volume": "卷六百零六",
        "no#": 24
    },
    {
        "title": "送僧游太白峰",
        "author": "林宽",
        "biography": "",
        "paragraphs": [
            "云深游太白，莫惜遍探奇。顶上多灵迹，尘中少客知。",
            "悬崖倚冻瀑，飞狖过孤枝。出定更何事，相逢必有诗。"
        ],
        "notes": [
            ""
        ],
        "volume": "卷六百零六",
        "no#": 25
    },
    {
        "title": "哭造微禅师",
        "author": "林宽",
        "biography": "",
        "paragraphs": [
            "神迁不火葬，新塔露疏柽。是物皆磨灭，唯师出死生。",
            "虚堂散钓叟，怪木哭山精。林下路长在，无因更此行。"
        ],
        "notes": [
            ""
        ],
        "volume": "卷六百零六",
        "no#": 26
    },
    {
        "title": "献同年孔郎中",
        "author": "林宽",
        "biography": "",
        "paragraphs": [
            "炊琼𦶟桂帝关居，卖尽寒衣典尽书。驱马每寻霜影里，",
            "一顾深恩身未杀，争期皎日负吹嘘。"
        ],
        "notes": [
            ""
        ],
        "volume": "卷六百零六",
        "no#": 27
    },
    {
        "title": "闻雁",
        "author": "林宽",
        "biography": "",
        "paragraphs": [
            "接影横空背雪飞，声声寒出玉关迟。",
            "上阳宫里三千梦，月冷风清闻过时。"
        ],
        "notes": [
            ""
        ],
        "volume": "卷六百零六",
        "no#": 28
    },
    {
        "title": "送惠补阙",
        "author": "林宽",
        "biography": "",
        "paragraphs": [
            "诏下搜岩野，高人入竹林。长因抗疏日，便作去官心。",
            "清俸供僧尽，沧洲寄迹深。东门有归路，徒自弃华簪。"
        ],
        "notes": [
            ""
        ],
        "volume": "卷六百零六",
        "no#": 29
    },
    {
        "title": "和友人贼后",
        "author": "林宽",
        "biography": "",
        "paragraphs": [
            "带号乞兵急，英雄陷贼围。江山犹未静，鱼鸟欲何归。",
            "城露桑榆尽，时平老幼稀。书从战后得，读彻血盈衣。"
        ],
        "notes": [
            ""
        ],
        "volume": "卷六百零六",
        "no#": 30
    },
    {
        "title": "长安即事",
        "author": "林宽",
        "biography": "",
        "paragraphs": [
            "暝鼓才终复晓鸡，九门何计出沉迷，樵童乱打金吾鼓，",
            "须知不是诗人事，空忆泉声菊畔畦。"
        ],
        "notes": [
            ""
        ],
        "volume": "卷六百零六",
        "no#": 31
    },
    {
        "title": "和周繇校书先辈省中寓直",
        "author": "林宽",
        "biography": "",
        "paragraphs": [
            "古木重门掩，幽深只欠溪。此中真吏隐，何必更岩栖。",
            "名姓镌幢记，经书逐库题。字随飞蠹缺，阶与落星齐。",
            "伴直僧谈静，侵霜蛩韵低。粘尘贺草没，剥粉薛禽迷。",
            "衰藓墙千堵，微阳菊半畦。鼓残鸦去北，漏在月沉西。",
            "每忆终南雪，几登云阁梯。时因搜句次，那惜一招携。"
        ],
        "notes": [
            ""
        ],
        "volume": "卷六百零六",
        "no#": 32
    },
    {
        "title": "苦雨",
        "author": "林宽",
        "biography": "",
        "paragraphs": [
            "霪霖翳日月，穷巷变沟坑。骤洒纤枝折，奔倾坏堵平。",
            "蒙簦来客绝，跃甃噪蛙狞。败屐阴苔积，摧簷湿菌生。",
            "斜飞穿裂瓦，迸落打空铛。叶底迟归蝶，林中滞出莺。",
            "润侵书缝黑，冷浸鬓丝明。牖暗参差影，阶寒断续声。",
            "尺薪功比桂，寸粒价高琼。遥想管弦里，无因识此情。"
        ],
        "notes": [
            ""
        ],
        "volume": "卷六百零六",
        "no#": 33
    }
]