[
    {
        "title": "昨日复今辰",
        "author": "白居易",
        "biography": "",
        "paragraphs": [
            "昨日复今辰，悠悠七十春。所经多故处，却想似前身。",
            "散秩优游老，闲居净洁贫。螺杯中有物，鹤氅上无尘。",
            "解佩收朝带，抽簪换野巾。风仪与名号，别是一生人。"
        ],
        "notes": [
            ""
        ],
        "volume": "卷四百六十",
        "no#": 1
    },
    {
        "title": "病疮",
        "author": "白居易",
        "biography": "",
        "paragraphs": [
            "门有医来往，庭无客送迎。病销谈笑兴，老足叹嗟声。",
            "鹤伴临池立，人扶下砌行。脚疮春断酒，那得有心情。"
        ],
        "notes": [
            ""
        ],
        "volume": "卷四百六十",
        "no#": 2
    },
    {
        "title": "游赵村杏花",
        "author": "白居易",
        "biography": "",
        "paragraphs": [
            "赵村红杏每年开，十五年来看几回。",
            "七十三人难再到，今春来是别花来。"
        ],
        "notes": [
            ""
        ],
        "volume": "卷四百六十",
        "no#": 3
    },
    {
        "title": "刑部尚书致仕",
        "author": "白居易",
        "biography": "",
        "paragraphs": [
            "十五年来洛下居，道缘俗累两何如。迷路心回因向佛，",
            "唯是名衔人不会，毗耶长者白尚书。"
        ],
        "notes": [
            ""
        ],
        "volume": "卷四百六十",
        "no#": 4
    },
    {
        "title": "初致仕后戏酬留守牛相公，并呈分司诸寮友",
        "author": "白居易",
        "biography": "",
        "paragraphs": [
            "南北东西无所羁，挂冠自在胜分司。探花尝酒多先到，",
            "报君一语君应笑，兼亦无心羡保厘。"
        ],
        "notes": [
            ""
        ],
        "volume": "卷四百六十",
        "no#": 5
    },
    {
        "title": "问诸亲友",
        "author": "白居易",
        "biography": "",
        "paragraphs": [
            "七十人难到，过三更较稀。占花租野寺，定酒典朝衣。",
            "趁醉春多出，贪欢夜未归。不知亲故口，道我是耶非。"
        ],
        "notes": [
            ""
        ],
        "volume": "卷四百六十",
        "no#": 6
    },
    {
        "title": "戏问牛司徒",
        "author": "白居易",
        "biography": "",
        "paragraphs": [
            "抖擞尘缨捋白须，半酣扶起问司徒。",
            "不知诏下悬车后，醉舞狂歌有例无。"
        ],
        "notes": [
            ""
        ],
        "volume": "卷四百六十",
        "no#": 7
    },
    {
        "title": "不与老为期",
        "author": "白居易",
        "biography": "",
        "paragraphs": [
            "不与老为期，因何两鬓丝。才应免夭促，便已及衰羸。",
            "昨夜梦何在，明朝身不知。百忧非我所，三乐是吾师。",
            "闭目常闲坐，低头每静思。存神机虑息，养气语言迟。",
            "行亦携诗箧，眠多枕酒卮。自惭无一事，少有不安时。"
        ],
        "notes": [
            ""
        ],
        "volume": "卷四百六十",
        "no#": 8
    },
    {
        "title": "开龙门八节石滩诗二首",
        "author": "白居易",
        "biography": "",
        "paragraphs": [
            "铁凿金锤殷若雷，八滩九石剑棱摧。竹篙桂楫飞如箭，",
            "他时相逐四方去，莫虑尘沙路不开。",
            "七十三翁旦暮身，誓开险路作通津。夜舟过此无倾覆，",
            "我身虽殁心长在，暗施慈悲与后人。"
        ],
        "notes": [
            ""
        ],
        "volume": "卷四百六十",
        "no#": 9
    },
    {
        "title": "闲坐",
        "author": "白居易",
        "biography": "",
        "paragraphs": [
            "婆娑放鸡犬，嬉戏任儿童。闲坐槐阴下，开襟向晚风。",
            "沤麻池水里，晒枣日阳中。人物何相称，居然田舍翁。"
        ],
        "notes": [
            ""
        ],
        "volume": "卷四百六十",
        "no#": 10
    },
    {
        "title": "酬寄牛相公同宿话旧劝酒见赠",
        "author": "白居易",
        "biography": "",
        "paragraphs": [
            "每来政事堂中宿，共忆华阳观里时。日暮独归愁米尽，",
            "彼此相看头雪白，一杯可合重推辞。"
        ],
        "notes": [
            ""
        ],
        "volume": "卷四百六十",
        "no#": 11
    },
    {
        "title": "道场独坐",
        "author": "白居易",
        "biography": "",
        "paragraphs": [
            "整顿衣巾拂净床，一瓶秋水一炉香。不论烦恼先须去，",
            "世间无用残年处，只合逍遥坐道场。"
        ],
        "notes": [
            ""
        ],
        "volume": "卷四百六十",
        "no#": 12
    },
    {
        "title": "偶作寄朗之",
        "author": "白居易",
        "biography": "",
        "paragraphs": [
            "历想为官日，无如刺史时。欢娱接宾客，饱暖及妻儿。",
            "自到东都后，安闲更得宜。分司胜刺史，致仕胜分司。",
            "何况园林下，欣然得朗之。仰名同旧识，为乐即新知。",
            "有雪先相访，无花不作期。斗醲干酿酒，夸妙细吟诗。",
            "里巷千来往，都门五别离。岐分两回首，书到一开眉。",
            "叶落槐亭院，冰生竹阁池。雀罗谁问讯，鹤氅罢追随。",
            "身与心俱病，容将力共衰。老来多健忘，唯不忘相思。"
        ],
        "notes": [
            ""
        ],
        "volume": "卷四百六十",
        "no#": 13
    },
    {
        "title": "狂吟七言十四韵",
        "author": "白居易",
        "biography": "",
        "paragraphs": [
            "亦知世是休明世，自想身非富贵身。但恐人间为长物，",
            "性海澄渟平少浪，心田洒扫净无尘。香山闲宿一千夜，",
            "药停有喜闲销疾，金尽无忧醉忘贫。补绽衣裳愧妻女，",
            "洛堰鱼鲜供取足，游村果熟馈争新。诗章人与传千首，"
        ],
        "notes": [
            ""
        ],
        "volume": "卷四百六十",
        "no#": 14
    },
    {
        "title": "喜裴涛使君携诗见访，醉中戏赠",
        "author": "白居易",
        "biography": "",
        "paragraphs": [
            "忽闻扣户醉吟声，不觉停杯倒屣迎。",
            "共放诗狂同酒癖，与君别是一亲情。"
        ],
        "notes": [
            ""
        ],
        "volume": "卷四百六十",
        "no#": 15
    },
    {
        "title": "得潮州杨相公继之书并诗，以此寄之",
        "author": "白居易",
        "biography": "",
        "paragraphs": [
            "诗情书意两殷勤，来自天南瘴海滨。初睹银钩还启齿，",
            "唯有新昌故园月，至今分照两乡人。"
        ],
        "notes": [
            ""
        ],
        "volume": "卷四百六十",
        "no#": 16
    },
    {
        "title": "宿府池西亭",
        "author": "白居易",
        "biography": "",
        "paragraphs": [
            "池上平桥桥下亭，夜深睡觉上桥行。",
            "白头老尹重来宿，十五年前旧月明。"
        ],
        "notes": [
            ""
        ],
        "volume": "卷四百六十",
        "no#": 17
    },
    {
        "title": "闲眠",
        "author": "白居易",
        "biography": "",
        "paragraphs": [
            "暖床斜卧日曛腰，一觉闲眠百病销。",
            "尽日一餐茶两碗，更无所要到明朝。"
        ],
        "notes": [
            ""
        ],
        "volume": "卷四百六十",
        "no#": 18
    },
    {
        "title": "杨柳枝词",
        "author": "白居易",
        "biography": "",
        "paragraphs": [
            "一树春风千万枝，嫩于金色软于丝。",
            "永丰西角荒园里，尽日无人属阿谁。"
        ],
        "notes": [
            ""
        ],
        "volume": "卷四百六十",
        "no#": 19
    },
    {
        "title": "诏取永丰柳植禁苑感赋",
        "author": "白居易",
        "biography": "",
        "paragraphs": [
            "一树衰残委泥土，双枝荣耀植天庭。",
            "定知玄象今春后，柳宿光中添两星。"
        ],
        "notes": [
            ""
        ],
        "volume": "卷四百六十",
        "no#": 20
    },
    {
        "title": "斋居春久，感事遣怀",
        "author": "白居易",
        "biography": "",
        "paragraphs": [
            "斋戒坐三旬，笙歌发四邻。月明停酒夜，眼暗看花人。",
            "赖学空为观，深知念是尘。犹思闲语笑，未忘旧交亲。",
            "久作龙门主，多为兔苑宾。水嬉歌尽日，雪宴烛通晨。",
            "事事皆过分，时时自问身。风光抛得也，七十四年春。"
        ],
        "notes": [
            ""
        ],
        "volume": "卷四百六十",
        "no#": 21
    },
    {
        "title": "每见吕南二郎中新文辄窃有所叹惜因成长句以咏所怀",
        "author": "白居易",
        "biography": "",
        "paragraphs": [
            "双金百炼少人知，纵我知君徒尔为。望梅阁老无妨渴，",
            "壮年可惜虚销掷，遣把闲杯吟咏诗。"
        ],
        "notes": [
            ""
        ],
        "volume": "卷四百六十",
        "no#": 22
    },
    {
        "title": "胡吉郑刘卢张等六贤皆多年寿予亦次焉偶于弊居合成尚齿之会七老相顾既醉且欢静而思之此会稀有因成七言六韵以纪之传好事者",
        "author": "白居易",
        "biography": "",
        "paragraphs": [
            "七人五百七十岁，拖紫纡朱垂白须。手里无金莫嗟叹，",
            "嵬峨狂歌教婢拍，婆娑醉舞遣孙扶。天年高过二疏傅，"
        ],
        "notes": [
            ""
        ],
        "volume": "卷四百六十",
        "no#": 23
    },
    {
        "title": "欢喜二偈",
        "author": "白居易",
        "biography": "",
        "paragraphs": [
            "得老加年诚可喜，当春对酒亦宜欢。",
            "心中别有欢喜事，开得龙门八节滩。",
            "眼暗头旋耳重听，唯余心口尚醒醒。",
            "今朝欢喜缘何事，礼彻佛名百部经。"
        ],
        "notes": [
            ""
        ],
        "volume": "卷四百六十",
        "no#": 24
    },
    {
        "title": "闲居贫活计",
        "author": "白居易",
        "biography": "",
        "paragraphs": [
            "冠盖闲居少，箪瓢陋巷深。称家开户牖，量力置园林。",
            "俭薄身都惯，营为力不任。饥烹一斤肉，暖卧两重衾。",
            "尊有陶潜酒，囊无陆贾金。莫嫌贫活计，更富即劳心。"
        ],
        "notes": [
            ""
        ],
        "volume": "卷四百六十",
        "no#": 25
    },
    {
        "title": "赠诸少年",
        "author": "白居易",
        "biography": "",
        "paragraphs": [
            "少年莫笑我蹉跎，听我狂翁一曲歌。入手荣名取虽少，",
            "官给俸钱天与寿，些些贫病奈吾何。"
        ],
        "notes": [
            ""
        ],
        "volume": "卷四百六十",
        "no#": 26
    },
    {
        "title": "感所见",
        "author": "白居易",
        "biography": "",
        "paragraphs": [
            "巧者焦劳智者愁，愚翁何喜复何忧。莫嫌山木无人用，",
            "谁人会我心中事，冷笑时时一掉头。"
        ],
        "notes": [
            ""
        ],
        "volume": "卷四百六十",
        "no#": 27
    },
    {
        "title": "寄黔州马常侍",
        "author": "白居易",
        "biography": "",
        "paragraphs": [
            "闲看双节信为贵，乐饮一杯谁与同。",
            "可惜风情与心力，五年抛掷在黔中。"
        ],
        "notes": [
            ""
        ],
        "volume": "卷四百六十",
        "no#": 28
    },
    {
        "title": "和李相公留守题漕上新桥六韵",
        "author": "白居易",
        "biography": "",
        "paragraphs": [
            "选石铺新路，安桥压古堤。似从银汉下，落傍玉川西。",
            "影定栏杆倒，标高华表齐。烟开虹半见，月冷鹤双栖。",
            "材映夔龙小，功嫌元凯低。从容济世后，余力及黔黎。"
        ],
        "notes": [
            ""
        ],
        "volume": "卷四百六十",
        "no#": 29
    },
    {
        "title": "闲居",
        "author": "白居易",
        "biography": "",
        "paragraphs": [
            "风雨萧条秋少客，门庭冷静昼多关。金羁骆马近卖却，",
            "眼昏入夜休看月，脚重经春不上山。心静无妨喧处寂，"
        ],
        "notes": [
            ""
        ],
        "volume": "卷四百六十",
        "no#": 30
    },
    {
        "title": "新秋夜雨",
        "author": "白居易",
        "biography": "",
        "paragraphs": [
            "蟋蟀暮啾啾，光阴不少留。松簷半夜雨，风幌满床秋。",
            "曙早灯犹在，凉初簟未收。新晴好天气，谁伴老人游。"
        ],
        "notes": [
            ""
        ],
        "volume": "卷四百六十",
        "no#": 31
    },
    {
        "title": "春眠",
        "author": "白居易",
        "biography": "",
        "paragraphs": [
            "枕低被暖身安稳，日照房门帐未开。",
            "还有少年春气味，时时暂到梦中来。"
        ],
        "notes": [
            ""
        ],
        "volume": "卷四百六十",
        "no#": 32
    },
    {
        "title": "喜老自嘲",
        "author": "白居易",
        "biography": "",
        "paragraphs": [
            "面黑头雪白，自嫌还自怜。毛龟蓍下老，蝙蝠鼠中仙。",
            "名籍同逋客，衣装类古贤。裘轻被白氎，靴暖蹋乌毡。",
            "周易休开卦，陶琴不上弦。任从人弃掷，自与我周旋。",
            "铁马因疲退，铅刀以钝全。行开第八秩，可谓尽天年。"
        ],
        "notes": [
            ""
        ],
        "volume": "卷四百六十",
        "no#": 33
    },
    {
        "title": "能无愧",
        "author": "白居易",
        "biography": "",
        "paragraphs": [
            "十两新绵褐，披行暖似春。一团香絮枕，倚坐稳于人。",
            "婢仆遣他尝药草，儿孙与我拂衣巾。回看左右能无愧，"
        ],
        "notes": [
            ""
        ],
        "volume": "卷四百六十",
        "no#": 34
    },
    {
        "title": "河阳石尚书破回鹘迎贵主过上党射鹭𪆁绘画为图猥蒙见示称叹不足以诗美之",
        "author": "白居易",
        "biography": "",
        "paragraphs": [
            "塞北虏郊随手破，山东贼垒掉鞭收。乌孙公主归秦地，",
            "须知鸟目犹难漏，纵有天狼岂足忧。画角三声刁斗晓，"
        ],
        "notes": [
            ""
        ],
        "volume": "卷四百六十",
        "no#": 35
    },
    {
        "title": "自咏老身示诸家属",
        "author": "白居易",
        "biography": "",
        "paragraphs": [
            "寿及七十五，俸沾五十千。夫妻偕老日，甥侄聚居年。",
            "粥美尝新米，袍温换故绵。家居虽濩落，眷属幸团圆。",
            "置榻素屏下，移炉青帐前。书听孙子读，汤看侍儿煎。",
            "走笔还诗债，抽衣当药钱。支分闲事了，爬背向阳眠。"
        ],
        "notes": [
            ""
        ],
        "volume": "卷四百六十",
        "no#": 36
    },
    {
        "title": "自问此心呈诸老伴",
        "author": "白居易",
        "biography": "",
        "paragraphs": [
            "朝问此心何所思，暮问此心何所为。不入公门慵敛手，",
            "闲谈亹亹留诸老，美酝徐徐进一卮。心未曾求过分事，"
        ],
        "notes": [
            ""
        ],
        "volume": "卷四百六十",
        "no#": 37
    },
    {
        "title": "六年立春日人日作",
        "author": "白居易",
        "biography": "",
        "paragraphs": [
            "二日立春人七日，盘蔬饼饵逐时新。年方吉郑犹为少，",
            "试作循潮封眼想，何由得见洛阳春。"
        ],
        "notes": [
            ""
        ],
        "volume": "卷四百六十",
        "no#": 38
    },
    {
        "title": "斋居偶作",
        "author": "白居易",
        "biography": "",
        "paragraphs": [
            "童子装炉火，行添一炷香。老翁持麈尾，坐拂半张床。",
            "卷缦看天色，移斋近日阳。甘鲜新饼果，稳暖旧衣裳。",
            "止足安生理，悠闲乐性场。是非一以遣，动静百无妨。",
            "岂有物相累，兼无情可忘。不须忧老病，心是自医王。"
        ],
        "notes": [
            ""
        ],
        "volume": "卷四百六十",
        "no#": 39
    },
    {
        "title": "咏身",
        "author": "白居易",
        "biography": "",
        "paragraphs": [
            "自中风来三历闰，从悬车后几逢春。周南留滞称遗老，",
            "余年自问将何用，恐是人间剩长身。"
        ],
        "notes": [
            ""
        ],
        "volume": "卷四百六十",
        "no#": 40
    },
    {
        "title": "予与山南王仆射起淮南李仆射绅事历五朝逾三纪海内年辈今唯三人荣路虽殊交情不替聊题长句寄举之公垂二相公",
        "author": "白居易",
        "biography": "",
        "paragraphs": [
            "故交海内只三人，二坐岩廊一卧云。老爱诗书还似我，",
            "阿阁鸾凰野田鹤，何人通道旧同群。"
        ],
        "notes": [
            ""
        ],
        "volume": "卷四百六十",
        "no#": 41
    },
    {
        "title": "读道德经",
        "author": "白居易",
        "biography": "",
        "paragraphs": [
            "玄元皇帝著遗文，乌角先生仰后尘。金玉满堂非己物，",
            "只有一身宜爱护，少教冰炭逼心神。"
        ],
        "notes": [
            ""
        ],
        "volume": "卷四百六十",
        "no#": 42
    },
    {
        "title": "禽虫十二章",
        "author": "白居易",
        "biography": "",
        "paragraphs": [
            "燕违戊巳鹊避岁，兹事因何羽族知。",
            "疑有凤凰颁鸟历，一时一日不参差。",
            "水中科斗长成蛙，林下桑虫老作蛾。",
            "蛙跳蛾舞仰头笑，焉用鶤鹏鳞羽多。",
            "江鱼群从称妻妾，塞雁联行号弟兄。",
            "但恐世间真眷属，亲疏亦是强为名。",
            "蚕老茧成不庇身，蜂饥蜜熟属他人。",
            "须知年老忧家者，恐是二虫虚苦辛。",
            "阿阁鹓鸾田舍乌，妍蚩贵贱两悬殊。",
            "如何闭向深笼里，一种摧颓触四隅。",
            "兽中刀枪多怒吼，鸟遭罗弋尽哀鸣。",
            "羔羊口在缘何事，暗死屠门无一声。",
            "蟭螟杀敌蚊巢上，蛮触交争蜗角中。",
            "应是诸天观下界，一微尘内斗英雄。",
            "蟏蛸网上罥蜉蝣，反复相持死始休。",
            "何异浮生临老日，一弹指顷报恩雠。",
            "蚁王化饭为臣妾，蜾母偷虫作子孙。",
            "彼此假名非本物，其间何怨复何恩。",
            "豆苗鹿嚼解乌毒，艾叶雀衔夺燕巢。",
            "鸟兽不曾看本草，谙知药性是谁教。",
            "一鼠得仙生羽翼，众鼠相看有羡色。",
            "岂知飞上未半空，已作乌鸢口中食。",
            "鹅乳养雏遗在水，鱼心想子变成鳞。",
            "细微幽隐何穷事，知者唯应是圣人。"
        ],
        "notes": [
            ""
        ],
        "volume": "卷四百六十",
        "no#": 43
    }
]