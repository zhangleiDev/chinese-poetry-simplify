[
    {
        "title": "和微之诗二十三首：和晨霞",
        "author": "白居易",
        "biography": "",
        "paragraphs": [
            "君歌仙氏真，我歌慈氏真。慈氏发真念，念此阎浮人。",
            "左命大迦叶，右召桓提因。千万化菩萨，百亿诸鬼神。",
            "上自非相顶，下及风水轮。胎卵湿化类，蠢蠢难具陈。",
            "弘愿在救拔，大悲忘辛勤。无论善不善，岂间冤与亲。",
            "抉开生盲眼，摆去烦恼尘。烛以智慧日，洒之甘露津。",
            "千界一时度，万法无与邻。借问晨霞子，何如朝玉宸。"
        ],
        "notes": [
            ""
        ],
        "volume": "卷四百四十五",
        "no#": 1
    },
    {
        "title": "和微之诗二十三首：和送刘道士游天台",
        "author": "白居易",
        "biography": "",
        "paragraphs": [
            "闻君梦游仙，轻举超世雰。握持尊皇节，统卫吏兵军。",
            "灵旗星月象，天衣龙凤纹。佩服交带箓，讽吟蕊珠文。",
            "阆宫缥缈间，钧乐依稀闻。斋心谒西母，暝拜朝东君。",
            "烟霏子晋裾，霞烂麻姑裙。倏忽别真侣，怅望随归云。",
            "人生同大梦，梦与觉谁分。况此梦中梦，悠哉何足云。",
            "假如金阙顶，设使银河𣸣。既未出三界，犹应在五蕴。",
            "饮咽日月精，茹嚼沆瀣芬。尚是色香味，六尘之所熏。",
            "仙中有大仙，首出梦幻群。慈光一照烛，奥法相絪缊。",
            "不知万龄暮，不见三光曛。一性自了了，万缘徒纷纷。",
            "苦海不能漂，劫火不能焚。此是竺干教，先生垂典坟。"
        ],
        "notes": [
            ""
        ],
        "volume": "卷四百四十五",
        "no#": 2
    },
    {
        "title": "和微之诗二十三首：和栉沐寄道友",
        "author": "白居易",
        "biography": "",
        "paragraphs": [
            "栉沐事朝谒，中门初动关。盛服去尚早，假寐须臾间。",
            "钟声发东寺，夜色藏南山。停骖待五漏，人马同时闲。",
            "高星粲金粟，落月沉玉环。出门向关路，坦坦无阻艰。",
            "始出里北闬，稍转市西阛。晨烛照朝服，紫烂复朱殷。",
            "由来朝廷士，一入多不还。因循掷白日，积渐凋朱颜。",
            "青云已难致，碧落安能攀。但且知止足，尚可销忧患。"
        ],
        "notes": [
            ""
        ],
        "volume": "卷四百四十五",
        "no#": 3
    },
    {
        "title": "和微之诗二十三首：和祝苍华",
        "author": "白居易",
        "biography": "",
        "paragraphs": [
            "日居复月诸，环回照下土。使我玄云发，化为素丝缕。",
            "禀质本羸劣，养生仍莽卤。痛饮困连宵，悲吟饥过午。",
            "遂令头上发，种种无尺五。根稀比黍苗，梢细同钗股。",
            "岂是乏膏沐，非关栉风雨。最为悲伤多，心焦衰落苦。",
            "余者能有几，落者不可数。秃似鹊填河，堕如乌解羽。",
            "苍华何用祝，苦辞亦休吐。匹如剃头僧，岂要巾冠主。"
        ],
        "notes": [
            ""
        ],
        "volume": "卷四百四十五",
        "no#": 4
    },
    {
        "title": "和微之诗二十三首：和我年三首",
        "author": "白居易",
        "biography": "",
        "paragraphs": [
            "我年五十七，荣名得几许。甲乙三道科，苏杭两州主。",
            "才能本浅薄，心力虚劳苦。可能随众人，终老于尘土。",
            "我年五十七，归去诚已迟。历官十五政，数若珠累累。",
            "野萍始宾荐，场苗初絷维。因读管萧书，窃慕大有为。",
            "及遭荣遇来，乃觉才力羸。黄纸诏频草，朱轮车载脂。",
            "妻孥及仆使，皆免寒与饥。省躬私自愧，知我者微之。",
            "永怀山阴守，未遂嵩阳期。如何坐留滞，头白江之湄。",
            "我年五十七，荣名得非少。报国竟何如，谋身犹未了。",
            "昔尝速官谤，恩大而惩小。一黜鹤辞轩，七年鱼在沼。",
            "将枯鳞再跃，经铩翮重矫。白日上昭昭，青云高渺渺。",
            "平生颇同病，老大宜相晓。紫绶足可荣，白头不为夭。",
            "夙怀慕箕颍，晚节期松筱。何当阙下来，同拜陈情表。"
        ],
        "notes": [
            ""
        ],
        "volume": "卷四百四十五",
        "no#": 5
    },
    {
        "title": "和微之诗二十三首：和三月三十日四十韵",
        "author": "白居易",
        "biography": "",
        "paragraphs": [
            "送春君何在，君在山阴署。忆我苏杭时，春游亦多处。",
            "为君歌往事，岂敢辞劳虑。莫怪言语狂，须知酬答遽。",
            "江南腊月半，水冻凝如瘀。寒景尚苍茫，和风已吹嘘。",
            "女墙城似灶，雁齿桥如锯。鱼尾上奫沦，草芽生沮洳。",
            "律迟太簇管，日缓羲和驭。布泽木龙催，迎春土牛助。",
            "雨师习习洒，云将飘飘翥。四野万里晴，千山一时曙。",
            "杭土丽且康，苏民富而庶。善恶有惩劝，刚柔无吐茹。",
            "两衙少辞牒，四境稀书疏。俗以劳俫安，政因闲暇著。",
            "仙亭日登眺，虎丘时游豫。寻幽驻旌轩，选胜回宾御。",
            "舟移溪鸟避，乐作林猿觑。池古莫耶沉，石奇罗刹踞。",
            "水苗泥易耨，畬粟灰难锄。紫蕨抽出畦，白莲埋在淤。",
            "萎花红带黯，湿叶黄含烟。镜动波飐菱，雪回风旋絮。",
            "手经攀桂馥，齿为尝梅楚。坐并船脚欹，行多马蹄跙。",
            "圣贤清浊醉，水陆鲜肥饫。鱼鲙芥酱调，水葵盐豉絮。",
            "虽微五袴咏，幸免兆人诅。但令乐不荒，何必游无倨。",
            "吴苑仆寻罢，越城公尚据。旧游几客存，新宴谁人与。",
            "莫空文举酒，强下何曾箸。江上易优游，城中多毁誉。",
            "分应当自尽，事勿求人恕。我既无子孙，君仍毕婚娶。",
            "久为云雨别，终拟江湖去。范蠡有扁舟，陶潜有篮舆。",
            "两心苦相忆，两口遥相语。最恨七年春，春来各一处。"
        ],
        "notes": [
            ""
        ],
        "volume": "卷四百四十五",
        "no#": 6
    },
    {
        "title": "和微之诗二十三首：和寄乐天",
        "author": "白居易",
        "biography": "",
        "paragraphs": [
            "贤愚类相交，人情之大率。然自古今来，几人号胶漆。",
            "近闻屈指数，元某与白乙。旁爱及弟兄，中权避家室。",
            "松筠与金石，未足喻坚密。在车如轮辕，在身如肘腋。",
            "又如风云会，天使相召匹。不似势利交，有名而无实。",
            "顷我在杭岁，值君之越日。望愁来仪迟，宴惜流景疾。",
            "坐耀黄金带，酌酡赪玉质。酣歌口不停，狂舞衣相拂。",
            "平生赏心事，施展十未一。会笑始哑哑，离嗟乃唧唧。",
            "饯筵才收拾，征棹遽排比。后恨苦绵绵，前欢何卒卒。",
            "居人色惨澹，行子心纡郁。风袂去时挥，云帆望中失。",
            "宿酲和别思，目眩心忽忽。病魂黯然销，老泪凄其出。",
            "别君只如昨，芳岁换六七。俱是官家身，后期难自必。"
        ],
        "notes": [
            ""
        ],
        "volume": "卷四百四十五",
        "no#": 7
    },
    {
        "title": "和微之诗二十三首：和寄问刘、白",
        "author": "白居易",
        "biography": "",
        "paragraphs": [
            "正与刘梦得，醉笑大开口。适值此诗来，欢喜君知否。",
            "遂令高卷幕，兼遣重添酒。起望会稽云，东南一回首。",
            "爱君金玉句，举世谁人有。功用随日新，资材本天授。",
            "吟哦不能散，自午将及酉。遂留梦得眠，匡床宿东牖。"
        ],
        "notes": [
            ""
        ],
        "volume": "卷四百四十五",
        "no#": 8
    },
    {
        "title": "和微之诗二十三首：和新楼北园偶集从孙公度周巡官韩秀才卢秀才范处士小饮郑侍御判官周刘二从事皆先归",
        "author": "白居易",
        "biography": "",
        "paragraphs": [
            "闻君新楼宴，下对北园花。主人既贤豪，宾客皆才华。",
            "初筵日未高，中饮景已斜。天地为幕席，富贵如泥沙。",
            "嵇刘陶阮徒，不足置齿牙。卧瓮鄙毕卓，落帽嗤孟嘉。",
            "芳草供枕藉，乱莺助喧哗。醉乡得道路，狂海无津涯。",
            "一岁春又尽，百年期不赊。同醉君莫辞，独醒古所嗟。",
            "销愁若沃雪，破闷如割瓜。称觞起为寿，此乐无以加。",
            "歌声凝贯珠，舞袖飘乱麻。相公谓四座，今日非自夸。",
            "有奴善吹笙，有婢弹琵琶。十指纤若笋，双鬟黳如鸦。",
            "履舄起交杂，杯盘散纷拏。归去勿拥遏，倒载逃难遮。",
            "明日宴东武，后日游若耶。岂独相公乐，讴歌千万家。"
        ],
        "notes": [
            ""
        ],
        "volume": "卷四百四十五",
        "no#": 9
    },
    {
        "title": "和微之诗二十三首：和除夜作",
        "author": "白居易",
        "biography": "",
        "paragraphs": [
            "君赋此诗夜，穷阴岁之余。我和此诗日，微和春之初。",
            "老知颜状改，病觉肢体虚。头上毛发短，口中牙齿疏。",
            "一落老病界，难逃生死墟。况此促促世，与君多索居。",
            "君在浙江东，荣驾方伯舆。我在魏阙下，谬乘大夫车。",
            "妻孥常各饱，奴婢亦盈庐。唯是利人事，比君全不如。",
            "我统十郎官，君领百吏胥。我掌四曹局，君管十乡闾。",
            "君为父母君，大惠在资储。我为刀笔吏，小恶乃诛锄。",
            "君提七郡籍，我按三尺书。俱已佩金印，尝同趋玉除。",
            "外宠信非薄，中怀何不摅。恩光未报答，日月空居诸。",
            "磊落尝许君，局促应笑予。所以自知分，欲先歌归欤。"
        ],
        "notes": [
            ""
        ],
        "volume": "卷四百四十五",
        "no#": 10
    },
    {
        "title": "和微之诗二十三首：和知非",
        "author": "白居易",
        "biography": "",
        "paragraphs": [
            "因君知非问，诠较天下事。第一莫若禅，第二无如醉。",
            "禅能泯人我，醉可忘荣悴。与君次第言，为我少留意。",
            "儒教重礼法，道家养神气。重礼足滋彰，养神多避忌。",
            "不如学禅定，中有甚深味。旷廓了如空，澄凝胜于睡。",
            "屏除默默念，销尽悠悠思。春无伤春心，秋无感秋泪。",
            "坐成真谛乐，如受空王赐。既得脱尘劳，兼应离惭愧。",
            "除禅其次醉，此说非无谓。一酌机即忘，三杯性咸遂。",
            "逐臣去室妇，降虏败军帅。思苦膏火煎，忧深扃锁秘。",
            "须凭百杯沃，莫惜千金费。便似罩中鱼，脱飞生两翅。",
            "劝君虽老大，逢酒莫回避。不然即学禅，两途同一致。"
        ],
        "notes": [
            ""
        ],
        "volume": "卷四百四十五",
        "no#": 11
    },
    {
        "title": "和微之诗二十三首：和望晓",
        "author": "白居易",
        "biography": "",
        "paragraphs": [
            "休吟稽山晓，听咏秦城旦。鸣鸡初有声，宿鸟犹未散。",
            "丁丁漏向尽，冬冬鼓过半。南山青沉沉，东方白漫漫。",
            "街心若流水，城角如断岸。星河稍隅落，宫阙方轮焕。",
            "朝车雷四合，骑火星一贯。赫奕冠盖盛，荧煌朱紫烂。",
            "沙堤亘蟆池，市路绕龙断。白日忽照耀，红尘纷散乱。",
            "贵教过客避，荣任行人看。祥烟满虚空，春色无边畔。",
            "鹓行候晷刻，龙尾登霄汉。台殿暖宜攀，风光晴可玩。",
            "草铺地茵褥，云卷天帏幔。莺杂佩锵锵，花饶衣粲粲。",
            "何言终日乐，独起临风叹。叹我同心人，一别春七换。",
            "相望山隔碍，欲去官羁绊。何日到江东，超然似张翰。"
        ],
        "notes": [
            ""
        ],
        "volume": "卷四百四十五",
        "no#": 12
    },
    {
        "title": "和微之诗二十三首：和李势女",
        "author": "白居易",
        "biography": "",
        "paragraphs": [
            "减一分太短，增一分太长。不朱面若花，不粉肌如霜。",
            "色为天下艳，心乃女中郎。自言重不幸，家破身未亡。",
            "人各有一死，此死职所当。忍将先人体，与主为疣疮。",
            "妾死主意快，从此两无妨。愿信赤心语，速即白刃光。",
            "南郡忽感激，却立舍锋铓。抚背称阿姉，归我如归乡。",
            "竟以恩信待，岂止猜妒忘。由来几上肉，不足挥干将。",
            "南郡死已久，骨枯墓苍苍。愿于墓上头，立石镌此章。",
            "劝诫天下妇，不令阴胜阳。"
        ],
        "notes": [
            ""
        ],
        "volume": "卷四百四十五",
        "no#": 13
    },
    {
        "title": "和微之诗二十三首：和酬郑侍御东阳春闷放怀追越游见寄",
        "author": "白居易",
        "biography": "",
        "paragraphs": [
            "君得嘉鱼置宾席，乐如南有嘉鱼时。劲气森爽竹竿竦，",
            "一缄疏入掩谷永，三都赋成排左思。自言拜辞主人后，",
            "昨日嘉鱼来访我，方驾同出何所之。乐游原头春尚早，",
            "流年惝怳不饶我，美景鲜妍来为谁。红尘三条界阡陌，",
            "暮钟远近声互动，暝鸟高下飞追随。酒酣将归未能去，",
            "胡不花下伴春醉，满酌绿酒听黄鹂。嘉鱼点头时一叹，",
            "此诗勿遣闲人见，见恐与他为笑资。白首旧寮知我者，"
        ],
        "notes": [
            ""
        ],
        "volume": "卷四百四十五",
        "no#": 14
    },
    {
        "title": "和微之诗二十三首：和自劝二首",
        "author": "白居易",
        "biography": "",
        "paragraphs": [
            "稀稀疏疏绕篱竹，窄窄狭狭向阳屋。屋中有一曝背翁，",
            "不知有益及民无，二十年来食官禄。就暖移盘簷下食，",
            "勤操丹笔念黄沙，莫使饥寒囚滞狱。",
            "急景凋年急于水，念此揽衣中夜起。门无宿客共谁言，",
            "微酣静坐未能眠，风霰萧萧打窗纸。自问有何才与术，",
            "请看韦孔与钱崔，半月之间四人死。"
        ],
        "notes": [
            ""
        ],
        "volume": "卷四百四十五",
        "no#": 15
    },
    {
        "title": "和微之诗二十三首：和雨中花",
        "author": "白居易",
        "biography": "",
        "paragraphs": [
            "真宰倒持生杀柄，闲物命长人短命。松枝上鹤蓍下龟，",
            "何异花开旦暝间，未落仍遭风雨横。草得经年菜连月，",
            "桃李无言难自诉，黄莺解语凭君说。莺虽为说不分明，"
        ],
        "notes": [
            ""
        ],
        "volume": "卷四百四十五",
        "no#": 16
    },
    {
        "title": "和微之诗二十三首：和晨兴因报问龟儿",
        "author": "白居易",
        "biography": "",
        "paragraphs": [
            "冬旦寒惨澹，云日无晶辉。当此岁暮感，见君晨兴诗。",
            "君诗亦多苦，苦在兄远离。我苦不在远，缠绵肝与脾。",
            "西院病孀妇，后床孤侄儿。黄昏一恸后，夜半十起时。",
            "病眼两行血，衰鬓万茎丝。咽绝五脏脉，瘦消百骸脂。",
            "双目失一目，四肢断两肢。不如溘然逝，安用半活为。",
            "谁谓荼檗苦，荼檗甘如饴。谁谓汤火热，汤火冷如澌。",
            "前时君寄诗，忧念问阿龟。喉燥声气窒，经年无报辞。",
            "及睹晨兴句，未吟先涕垂。因兹涟洳际，一吐心中悲。",
            "茫茫四海间，此苦唯君知。去我四千里，使我告诉谁。",
            "仰头向青天，但见雁南飞。凭雁寄一语，为我达微之。",
            "弦绝有续胶，树斩可接枝。唯我中肠断，应无连得期。"
        ],
        "notes": [
            ""
        ],
        "volume": "卷四百四十五",
        "no#": 17
    },
    {
        "title": "和微之诗二十三首：和朝回与王炼师游南山下",
        "author": "白居易",
        "biography": "",
        "paragraphs": [
            "蔼蔼春景余，峨峨夏云初。躞蹀退朝骑，飘飖随风裾。",
            "晨从四丞相，入拜白玉除。暮与一道士，出寻青溪居。",
            "吏隐本齐致，朝野孰云殊。道在有中适，机忘无外虞。",
            "但愧烟霄上，鸾凤为吾徒。又惭云林间，鸥鹤不我疏。",
            "坐倾数杯酒，卧枕一卷书。兴酣头兀兀，睡觉心于于。",
            "以此送日月，问师为何如。"
        ],
        "notes": [
            ""
        ],
        "volume": "卷四百四十五",
        "no#": 18
    },
    {
        "title": "和微之诗二十三首：和尝新酒",
        "author": "白居易",
        "biography": "",
        "paragraphs": [
            "空腹尝新酒，偶成卯时醉。醉来拥褐裘，直至斋时睡。",
            "睡酣不语笑，真寝无梦寐。殆欲忘形骸，讵知属天地。",
            "醒余和未散，起坐澹无事。举臂一欠伸，引琴弹秋思。"
        ],
        "notes": [
            ""
        ],
        "volume": "卷四百四十五",
        "no#": 19
    },
    {
        "title": "和微之诗二十三首：和顺之琴者",
        "author": "白居易",
        "biography": "",
        "paragraphs": [
            "阴阴花院月，耿耿兰房烛。中有弄琴人，声貌俱如玉。",
            "清泠石泉引，雅澹风松曲。遂使君子心，不爱凡丝竹。"
        ],
        "notes": [
            ""
        ],
        "volume": "卷四百四十五",
        "no#": 20
    },
    {
        "title": "感旧写真",
        "author": "白居易",
        "biography": "",
        "paragraphs": [
            "李放写我真，写来二十载。莫问真何如，画亦销光彩。",
            "朱颜与玄鬓，日夜改复改。无磋貌遽非，且喜身犹在。"
        ],
        "notes": [
            ""
        ],
        "volume": "卷四百四十五",
        "no#": 21
    },
    {
        "title": "授太子宾客归洛",
        "author": "白居易",
        "biography": "",
        "paragraphs": [
            "南省去拂衣，东都来掩扉。病将老齐至，心与身同归。",
            "白首外缘少，红尘前事非。怀哉紫芝叟，千载心相依。"
        ],
        "notes": [
            ""
        ],
        "volume": "卷四百四十五",
        "no#": 22
    },
    {
        "title": "秋池二首",
        "author": "白居易",
        "biography": "",
        "paragraphs": [
            "身闲无所为，心闲无所思。况当故园夜，复此新秋池。",
            "岸暗鸟栖后，桥明月出时。菱风香散漫，桂露光参差。",
            "静境多独得，幽怀竟谁知。悠然心中语，自问来何迟。",
            "朝衣薄且健，晚簟清仍滑。社近燕影稀，雨余蝉声歇。",
            "闲中得诗境，此境幽难说。露荷珠自倾，风竹玉相戛。",
            "谁能一同宿，共玩新秋月。暑退早凉归，池边好时节。"
        ],
        "notes": [
            ""
        ],
        "volume": "卷四百四十五",
        "no#": 23
    },
    {
        "title": "中隐",
        "author": "白居易",
        "biography": "",
        "paragraphs": [
            "大隐住朝市，小隐入丘樊。丘樊太冷落，朝市太嚣喧。",
            "不如作中隐，隐在留司官。似出复似处，非忙亦非闲。",
            "不劳心与力，又免饥与寒。终岁无公事，随月有俸钱。",
            "君若好登临，城南有秋山。君若爱游荡，城东有春园。",
            "君若欲一醉，时出赴宾筵。洛中多君子，可以恣欢言。",
            "君若欲高卧，但自深掩关。亦无车马客，造次到门前。",
            "人生处一世，其道难两全。贱即苦冻馁，贵则多忧患。",
            "唯此中隐士，致身吉且安。穷通与丰约，正在四者间。"
        ],
        "notes": [
            ""
        ],
        "volume": "卷四百四十五",
        "no#": 24
    },
    {
        "title": "问秋光",
        "author": "白居易",
        "biography": "",
        "paragraphs": [
            "殷卿领北镇，崔尹开南幕。外事信为荣，中怀未必乐。",
            "何如不才者，兀兀无所作。不引窗下琴，即举池上酌。",
            "淡交唯对水，老伴无如鹤。自适颇从容，旁观诚濩落。",
            "身心转恬泰，烟景弥淡泊。回首语秋光，东来应不错。"
        ],
        "notes": [
            ""
        ],
        "volume": "卷四百四十五",
        "no#": 25
    },
    {
        "title": "引泉",
        "author": "白居易",
        "biography": "",
        "paragraphs": [
            "一为止足限，二为衰疾牵。邴罢不因事，陶归非待年。",
            "归来嵩洛下，闭户何翛然。静扫林下地，闲疏池畔泉。",
            "伊流狭似带，洛石大如拳。谁教明月下，为我声溅溅。",
            "竟夕舟中坐，有时桥上眠。何用施屏障，水竹绕床前。"
        ],
        "notes": [
            ""
        ],
        "volume": "卷四百四十五",
        "no#": 26
    },
    {
        "title": "知足吟",
        "author": "白居易",
        "biography": "",
        "paragraphs": [
            "不种一陇田，仓中有余粟。不采一株桑，箱中有余服。",
            "官闲离忧责，身泰无羁束。中人百户税，宾客一年禄。",
            "樽中不乏酒，篱下仍多菊。是物皆有余，非心无所欲。",
            "吟君未贫作，同歌知足曲。自问此时心，不足何时足。"
        ],
        "notes": [
            ""
        ],
        "volume": "卷四百四十五",
        "no#": 27
    },
    {
        "title": "酬集贤刘郎中对月见寄，兼怀元浙东",
        "author": "白居易",
        "biography": "",
        "paragraphs": [
            "月在洛阳天，天高净如水。下有白头人，揽衣中夜起。",
            "思远镜亭上，光深书殿里。眇然三处心，相去各千里。"
        ],
        "notes": [
            ""
        ],
        "volume": "卷四百四十五",
        "no#": 28
    },
    {
        "title": "太湖石",
        "author": "白居易",
        "biography": "",
        "paragraphs": [
            "远望老嵯峨，近观怪嵚崟。才高八九尺，势若千万寻。",
            "嵌空华阳洞，重叠匡山岑。邈矣仙掌迥，呀然剑门深。",
            "形质冠今古，气色通晴阴。未秋已瑟瑟，欲雨先沉沉。",
            "天姿信为异，时用非所任。磨刀不如砺，捣帛不如砧。",
            "何乃主人意，重之如万金。岂伊造物者，独能知我心。"
        ],
        "notes": [
            ""
        ],
        "volume": "卷四百四十五",
        "no#": 29
    },
    {
        "title": "偶作二首",
        "author": "白居易",
        "biography": "",
        "paragraphs": [
            "扰扰贪生人，几何不夭阏。遑遑爱名人，几何能贵达。",
            "伊余信多幸，拖紫垂白发。身为三品官，年已五十八。",
            "筋骸虽早衰，尚未苦羸惙。资产虽不丰，亦不甚贫竭。",
            "登山力犹在，遇酒兴时发。无事日月长，不羁天地阔。",
            "安身有处所，适意无时节。解带松下风，抱琴池上月。",
            "人间所重者，相印将军钺。谋虑系安危，威权主生杀。",
            "焦心一身苦，炙手旁人热。未必方寸间，得如吾快活。",
            "日出起盥栉，振衣入道场。寂然无他念，但对一炉香。",
            "日高始就食，食亦非膏粱。精粗随所有，亦足饱充肠。",
            "日午脱巾簪，燕息窗下床。清风飒然至，卧可致羲皇。",
            "日西引杖屦，散步游林塘。或饮茶一醆，或吟诗一章。",
            "日入多不食，有时唯命觞。何以送闲夜，一曲秋霓裳。",
            "一日分五时，作息率有常。自喜老后健，不嫌闲中忙。",
            "是非一以贯，身世交相忘。若问此何许，此是无何乡。"
        ],
        "notes": [
            ""
        ],
        "volume": "卷四百四十五",
        "no#": 30
    },
    {
        "title": "葺池上旧亭",
        "author": "白居易",
        "biography": "",
        "paragraphs": [
            "池月夜凄凉，池风晓萧飒。欲入池上冬，先葺池上合。",
            "向暖窗户开，迎寒帘幕合。苔封旧瓦木，水照新朱蜡。",
            "软火深土炉，香醪小瓷榼。中有独宿翁，一灯对一榻。"
        ],
        "notes": [
            ""
        ],
        "volume": "卷四百四十五",
        "no#": 31
    },
    {
        "title": "崔十八新池",
        "author": "白居易",
        "biography": "",
        "paragraphs": [
            "爱君新小池，池色无人知。见底月明夜，无波风定时。",
            "忽看不似水，一泊稀琉璃。"
        ],
        "notes": [
            ""
        ],
        "volume": "卷四百四十五",
        "no#": 32
    },
    {
        "title": "玩止水",
        "author": "白居易",
        "biography": "",
        "paragraphs": [
            "动者乐流水，静者乐止水。利物不如流，鉴形不如止。",
            "凄清早霜降，淅沥微风起。中面红叶开，四隅绿萍委。",
            "广狭八九丈，湾环有涯涘。浅深三四尺，洞彻无表里。",
            "净分鹤翘足，澄见鱼掉尾。迎眸洗眼尘，隔胸荡心滓。",
            "定将禅不别，明与诚相似。清能律贪夫，淡可交君子。",
            "岂唯空狎玩，亦取相伦拟。欲识静者心，心源只如此。"
        ],
        "notes": [
            ""
        ],
        "volume": "卷四百四十五",
        "no#": 33
    },
    {
        "title": "闻崔十八宿予新昌弊宅时予亦宿崔家依仁新亭一宵偶同两兴暗合因而成咏聊以写怀",
        "author": "白居易",
        "biography": "",
        "paragraphs": [
            "陋巷掩弊庐，高居敞华屋。新昌七株松，依仁万茎竹。",
            "松前月台白，竹下风池绿。君向我斋眠，我在君亭宿。",
            "平生有微尚，彼此多幽独。何必本主人，两心聊自足。"
        ],
        "notes": [
            ""
        ],
        "volume": "卷四百四十五",
        "no#": 34
    },
    {
        "title": "日长",
        "author": "白居易",
        "biography": "",
        "paragraphs": [
            "日长昼加餐，夜短朝余睡。春来寝食间，虽老犹有味。",
            "林塘得芳景，园曲生幽致。爱水多棹舟，惜花不扫地。",
            "幸无眼下病，且向樽前醉。身外何足言，人间本无事。"
        ],
        "notes": [
            ""
        ],
        "volume": "卷四百四十五",
        "no#": 35
    },
    {
        "title": "三月三十日作",
        "author": "白居易",
        "biography": "",
        "paragraphs": [
            "今朝三月尽，寂寞春事毕。黄鸟渐无声，朱樱新结实。",
            "临风独长叹，此叹意非一。半百过九年，艳阳残一日。",
            "随年减欢笑，逐日添衰疾。且遣花下歌，送此杯中物。"
        ],
        "notes": [
            ""
        ],
        "volume": "卷四百四十五",
        "no#": 36
    },
    {
        "title": "慵不能",
        "author": "白居易",
        "biography": "",
        "paragraphs": [
            "架上非无书，眼慵不能看。匣中亦有琴，手慵不能弹。",
            "腰慵不能带，头慵不能冠。午后恣情寝，午时随事餐。",
            "一餐终日饱，一寝至夜安。饥寒亦闲事，况乃不饥寒。"
        ],
        "notes": [
            ""
        ],
        "volume": "卷四百四十五",
        "no#": 37
    },
    {
        "title": "晨兴",
        "author": "白居易",
        "biography": "",
        "paragraphs": [
            "宿鸟动前林，晨光上东屋。铜炉添早香，纱笼灭残烛。",
            "头醒风稍愈，眼饱睡初足。起坐兀无思，叩齿三十六。",
            "何以解宿斋，一杯云母粥。"
        ],
        "notes": [
            ""
        ],
        "volume": "卷四百四十五",
        "no#": 38
    },
    {
        "title": "朝课",
        "author": "白居易",
        "biography": "",
        "paragraphs": [
            "平甃白石渠，静扫青苔院。池上好风来，新荷大如扇。",
            "小亭中何有，素琴对黄卷。蕊珠讽数篇，秋思弹一遍。",
            "从容朝课毕，方与客相见。"
        ],
        "notes": [
            ""
        ],
        "volume": "卷四百四十五",
        "no#": 39
    },
    {
        "title": "天竺寺七叶堂避暑",
        "author": "白居易",
        "biography": "",
        "paragraphs": [
            "郁郁复郁郁，伏热何时毕。行入七叶堂，烦暑随步失。",
            "簷雨稍霏微，窗风正萧瑟。清宵一觉睡，可以销百疾。"
        ],
        "notes": [
            ""
        ],
        "volume": "卷四百四十五",
        "no#": 40
    },
    {
        "title": "香山寺石楼潭夜浴",
        "author": "白居易",
        "biography": "",
        "paragraphs": [
            "炎光昼方炽，暑气宵弥毒。摇扇风甚微，褰裳汗霡霂。",
            "起向月下行，来就潭中浴。平石为浴床，洼石为浴斛。",
            "绡巾薄露顶，草屦轻乘足。清凉咏而归，归上石楼宿。"
        ],
        "notes": [
            ""
        ],
        "volume": "卷四百四十五",
        "no#": 41
    },
    {
        "title": "嗟发落",
        "author": "白居易",
        "biography": "",
        "paragraphs": [
            "朝亦嗟发落，暮亦嗟发落。落尽诚可嗟，尽来亦不恶。",
            "既不劳洗沐，又不烦梳掠。最宜湿暑天，头轻无髻缚。",
            "脱置垢巾帻，解去尘缨络。银瓶贮寒泉，当顶倾一勺。",
            "有如醍醐灌，坐受清凉乐。因悟自在僧，亦资于剃削。"
        ],
        "notes": [
            ""
        ],
        "volume": "卷四百四十五",
        "no#": 42
    },
    {
        "title": "安稳眠",
        "author": "白居易",
        "biography": "",
        "paragraphs": [
            "家虽日渐贫，犹未苦饥冻。身虽日渐老，幸无急病痛。",
            "眼逢闹处合，心向闲时用。既得安稳眠，亦无颠倒梦。"
        ],
        "notes": [
            ""
        ],
        "volume": "卷四百四十五",
        "no#": 43
    },
    {
        "title": "池上夜境",
        "author": "白居易",
        "biography": "",
        "paragraphs": [
            "晴空星月落池塘，澄鲜净绿表里光。露簟清莹迎夜滑，",
            "但问尘埃能去否，濯缨何必向沧浪。"
        ],
        "notes": [
            ""
        ],
        "volume": "卷四百四十五",
        "no#": 44
    },
    {
        "title": "书绅",
        "author": "白居易",
        "biography": "",
        "paragraphs": [
            "仕有职役劳，农有畎亩勤。优哉分司叟，心力无苦辛。",
            "岁晚头又白，自问何欣欣。新酒始开瓮，旧谷犹满囷。",
            "吾尝静自思，往往夜达晨。何以送吾老，何以安吾贫。",
            "岁计莫如谷，饱则不干人。日计莫如醉，醉则兼忘身。",
            "诚知有道理，未敢劝交亲。恐为人所哂，聊自书诸绅。"
        ],
        "notes": [
            ""
        ],
        "volume": "卷四百四十五",
        "no#": 45
    },
    {
        "title": "秋游平泉，赠韦处士、闲禅师",
        "author": "白居易",
        "biography": "",
        "paragraphs": [
            "秋景引闲步，山游不知疲。杖藜舍舆马，十里与僧期。",
            "昔尝忧六十，四体不支持。今来已及此，犹未苦衰羸。",
            "心兴遇境发，身力因行知。寻云到起处，爱泉听滴时。",
            "南村韦处士，西寺闲禅师。山头与涧底，闻健且相随。"
        ],
        "notes": [
            ""
        ],
        "volume": "卷四百四十五",
        "no#": 46
    },
    {
        "title": "游坊口悬泉，偶题石上",
        "author": "白居易",
        "biography": "",
        "paragraphs": [
            "济源山水好，老尹知之久。常日听人言，今秋入吾手。",
            "孔山刀剑立，沁水龙蛇走。危磴上悬泉，澄湾转坊口。",
            "虚明见深底，净绿无纤垢。仙棹浪悠扬，尘缨风斗薮。",
            "岩寒松柏短，石古莓苔厚。锦坐缨高低，翠屏张左右。",
            "虽无安石妓，不乏文举酒。谈笑逐身来，管弦随事有。",
            "时逢杖锡客，或值垂纶叟。相与澹忘归，自辰将及酉。",
            "公门欲返驾，溪路犹回首。早晚重来游，心期罢官后。"
        ],
        "notes": [
            ""
        ],
        "volume": "卷四百四十五",
        "no#": 47
    },
    {
        "title": "对火玩雪",
        "author": "白居易",
        "biography": "",
        "paragraphs": [
            "平生所心爱，爱火兼怜雪。火是腊天春，雪为阴夜月。",
            "鹅毛纷正堕，兽炭敲初折。盈尺白盐寒，满炉红玉热。",
            "稍宜杯酌动，渐引笙歌发。但识欢来由，不知醉时节。",
            "银盘堆柳絮，罗袖抟琼屑。共愁明日销，便作经年别。"
        ],
        "notes": [
            ""
        ],
        "volume": "卷四百四十五",
        "no#": 48
    },
    {
        "title": "六年寒食洛下宴游，赠冯、李二少尹",
        "author": "白居易",
        "biography": "",
        "paragraphs": [
            "丰年寒食节，美景洛阳城。三尹皆强健，七日尽晴明。",
            "东郊蹋青草，南园攀紫荆。风拆海榴艳，露坠木兰英。",
            "假开春未老，宴合日屡倾。珠翠混花影，管弦藏水声。",
            "佳会不易得，良辰亦难并。听吟歌暂辍，看舞杯徐行。",
            "米价贱如土，酒味浓于饧。此时不尽醉，但恐负平生。",
            "殷勤二曹长，各捧一银觥。"
        ],
        "notes": [
            ""
        ],
        "volume": "卷四百四十五",
        "no#": 49
    },
    {
        "title": "苦热中寄舒员外",
        "author": "白居易",
        "biography": "",
        "paragraphs": [
            "何堪日衰病，复此时炎燠。厌对俗杯盘，倦听凡丝竹。",
            "藤床铺晚雪，角枕截寒玉。安得清瘦人，新秋夜同宿。",
            "非君固不可，何夕枉高躅。"
        ],
        "notes": [
            ""
        ],
        "volume": "卷四百四十五",
        "no#": 50
    },
    {
        "title": "闲夕",
        "author": "白居易",
        "biography": "",
        "paragraphs": [
            "一声早蝉发，数点新萤度。兰釭耿无烟，筠簟清有露。",
            "未归后房寝，且下前轩步。斜月入低廊，凉风满高树。",
            "放怀常自适，遇境多成趣。何法使之然，心中无细故。"
        ],
        "notes": [
            ""
        ],
        "volume": "卷四百四十五",
        "no#": 51
    },
    {
        "title": "寄情",
        "author": "白居易",
        "biography": "",
        "paragraphs": [
            "灼灼早春梅，东南枝最早。持来玩未足，花向手中老。",
            "芳香销掌握，怅望生怀抱。岂无后开花，念此先开好。"
        ],
        "notes": [
            ""
        ],
        "volume": "卷四百四十五",
        "no#": 52
    },
    {
        "title": "舒员外游香山寺数日不归兼辱尺书大夸胜事时正值坐衙虑囚之际走笔题长句以赠之",
        "author": "白居易",
        "biography": "",
        "paragraphs": [
            "香山石楼倚天开，翠屏壁立波环回。黄菊繁时好客到，",
            "轩骑逶迟棹容与，留连三日不能回。白头老尹府中坐，",
            "岂无池塘长秋草，亦有丝竹生尘埃。今日清光昨夜月，"
        ],
        "notes": [
            ""
        ],
        "volume": "卷四百四十五",
        "no#": 53
    },
    {
        "title": "早冬游王屋自灵都抵阳台上方望天坛偶吟成章寄温谷周尊师中书李相公",
        "author": "白居易",
        "biography": "",
        "paragraphs": [
            "霜降山水清，王屋十月时。石泉碧漾漾，岩树红离离。",
            "朝为灵都游，暮有阳台期。飘然世尘外，鸾鹤如可追。",
            "忽念公程尽，复惭身力衰。天坛在天半，欲上心迟迟。",
            "尝闻此游者，隐客与损之。各抱贵仙骨，俱非泥垢姿。",
            "二人相顾言，彼此称男儿。若不为松乔，即须作皋夔。",
            "今果如其语，光彩双葳蕤。一人佩金印，一人翳玉芝。",
            "我来高其事，咏叹偶成诗。为君题石上，欲使故山知。"
        ],
        "notes": [
            ""
        ],
        "volume": "卷四百四十五",
        "no#": 54
    },
    {
        "title": "吴宫辞",
        "author": "白居易",
        "biography": "",
        "paragraphs": [
            "淡红花帔浅檀蛾，睡脸初开似剪波。",
            "坐对珠笼闲理曲，琵琶鹦鹉语相和。"
        ],
        "notes": [
            ""
        ],
        "volume": "卷四百四十五",
        "no#": 55
    }
]