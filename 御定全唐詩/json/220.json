[
    {
        "title": "观打鱼歌",
        "author": "杜甫",
        "biography": "",
        "paragraphs": [
            "绵州江水之东津，鲂鱼鱍鱍色胜银。渔人漾舟沈大网，",
            "潜龙无声老蛟怒，回风飒飒吹沙尘。饔子左右挥双刀，",
            "鲂鱼肥美知第一，既饱欢娱亦萧瑟。君不见朝来割素鬐，"
        ],
        "notes": [
            ""
        ],
        "volume": "卷二百二十",
        "no#": 1
    },
    {
        "title": "又观打鱼",
        "author": "杜甫",
        "biography": "",
        "paragraphs": [
            "苍江鱼子清晨集，设网提纲万鱼急。能者操舟疾若风，",
            "大鱼伤损皆垂头，屈强泥沙有时立。东津观鱼已再来，",
            "干戈兵革斗未止，凤凰麒麟安在哉。吾徒胡为纵此乐，"
        ],
        "notes": [
            ""
        ],
        "volume": "卷二百二十",
        "no#": 2
    },
    {
        "title": "越王楼歌",
        "author": "杜甫",
        "biography": "",
        "paragraphs": [
            "绵州州府何磊落，显庆年中越王作。孤城西北起高楼，",
            "君王旧迹今人赏，转见千秋万古情。"
        ],
        "notes": [
            ""
        ],
        "volume": "卷二百二十",
        "no#": 3
    },
    {
        "title": "海棕行",
        "author": "杜甫",
        "biography": "",
        "paragraphs": [
            "左绵公馆清江𣸣，海棕一株高入云。龙鳞犀甲相错落，",
            "移栽北辰不可得，时有西域胡僧识。"
        ],
        "notes": [
            ""
        ],
        "volume": "卷二百二十",
        "no#": 4
    },
    {
        "title": "姜楚公画角鹰歌",
        "author": "杜甫",
        "biography": "",
        "paragraphs": [
            "楚公画鹰鹰戴角，杀气森森到幽朔。观者贪愁掣臂飞，",
            "梁间燕雀休惊怕，亦未抟空上九天。"
        ],
        "notes": [
            ""
        ],
        "volume": "卷二百二十",
        "no#": 5
    },
    {
        "title": "相逢歌赠严二别驾",
        "author": "杜甫",
        "biography": "",
        "paragraphs": [
            "我行入东川，十步一回首。成都乱罢气萧飒，",
            "把臂开尊饮我酒，酒酣击剑蛟龙吼。乌帽拂尘青螺粟，",
            "黄昏始扣主人门，谁谓俄顷胶在漆。万事尽付形骸外，",
            "高视乾坤又可愁，一躯交态同悠悠。垂老遇君未恨晚，"
        ],
        "notes": [
            ""
        ],
        "volume": "卷二百二十",
        "no#": 6
    },
    {
        "title": "光禄阪行",
        "author": "杜甫",
        "biography": "",
        "paragraphs": [
            "山行落日下绝壁，西望千山万山赤。树枝有鸟乱鸣时，",
            "安得更似开元中，道路即今多拥隔。"
        ],
        "notes": [
            ""
        ],
        "volume": "卷二百二十",
        "no#": 7
    },
    {
        "title": "冬到金华山观，因得故拾遗陈公学堂遗迹",
        "author": "杜甫",
        "biography": "",
        "paragraphs": [
            "涪右众山内，金华紫崔嵬。上有蔚蓝天，垂光抱琼台。",
            "系舟接绝壁，杖策穷萦回。四顾俯层巅，澹然川谷开。",
            "雪岭日色死，霜鸿有余哀。焚香玉女跪，雾里仙人来。",
            "陈公读书堂，石柱仄青苔。悲风为我起，激烈伤雄才。"
        ],
        "notes": [
            ""
        ],
        "volume": "卷二百二十",
        "no#": 8
    },
    {
        "title": "陈拾遗故宅",
        "author": "杜甫",
        "biography": "",
        "paragraphs": [
            "拾遗平昔居，大屋尚修椽。悠扬荒山日，惨澹故园烟。",
            "位下曷足伤，所贵者圣贤。有才继骚雅，哲匠不比肩。",
            "公生扬马后，名与日月悬。同游英俊人，多秉辅佐权。",
            "彦昭超玉价，郭振起通泉。到今素壁滑，洒翰银钩连。",
            "盛事会一时，此堂岂千年。终古立忠义，感遇有遗编。"
        ],
        "notes": [
            ""
        ],
        "volume": "卷二百二十",
        "no#": 9
    },
    {
        "title": "谒文公上方",
        "author": "杜甫",
        "biography": "",
        "paragraphs": [
            "野寺隐乔木，山僧高下居。石门日色异，绛气横扶疏。",
            "窈窕入风磴，长芦纷卷舒。庭前猛虎卧，遂得文公庐。",
            "俯视万家邑，烟尘对阶除。吾师雨花外，不下十年余。",
            "长者自布金，禅龛只晏如。大珠脱玷翳，白月当空虚。",
            "甫也南北人，芜蔓少耘锄。久遭诗酒污，何事忝簪裾。",
            "王侯与蝼蚁，同尽随丘墟。愿闻第一义，回向心地初。",
            "金篦刮眼膜，价重百车渠。无生有汲引，兹理傥吹嘘。"
        ],
        "notes": [
            ""
        ],
        "volume": "卷二百二十",
        "no#": 10
    },
    {
        "title": "奉赠射洪李四丈",
        "author": "杜甫",
        "biography": "",
        "paragraphs": [
            "丈人屋上乌，人好乌亦好。人生意气豁，不在相逢早。",
            "南京乱初定，所向邑枯槁。游子无根株，茅斋付秋草。",
            "东征下月峡，挂席穷海岛。万里须十金，妻孥未相保。",
            "苍茫风尘际，蹭蹬骐驎老。志士怀感伤，心胸已倾倒。"
        ],
        "notes": [
            ""
        ],
        "volume": "卷二百二十",
        "no#": 11
    },
    {
        "title": "早发射洪县南途中作",
        "author": "杜甫",
        "biography": "",
        "paragraphs": [
            "将老忧贫窭，筋力岂能及。征途乃侵星，得使诸病入。",
            "鄙人寡道气，在困无独立。俶装逐徒旅，达曙凌险涩。",
            "寒日出雾迟，清江转山急。仆夫行不进，驽马若维絷。",
            "汀洲稍疏散，风景开怏悒。空慰所尚怀，终非曩游集。",
            "衰颜偶一破，胜事难屡挹。茫然阮籍途，更洒杨朱泣。"
        ],
        "notes": [
            ""
        ],
        "volume": "卷二百二十",
        "no#": 12
    },
    {
        "title": "通泉驿南去通泉县十五里山水作",
        "author": "杜甫",
        "biography": "",
        "paragraphs": [
            "溪行衣自湿，亭午气始散。冬温蚊蚋在，人远凫鸭乱。",
            "登顿生曾阴，欹倾出高岸。驿楼衰柳侧，县郭轻烟畔。",
            "一川何绮丽，尽目穷壮观。山色远寂寞，江光夕滋漫。",
            "伤时愧孔父，去国同王粲。我生苦飘零，所历有嗟叹。"
        ],
        "notes": [
            ""
        ],
        "volume": "卷二百二十",
        "no#": 13
    },
    {
        "title": "过郭代公故宅",
        "author": "杜甫",
        "biography": "",
        "paragraphs": [
            "豪俊初未遇，其迹或脱略。代公尉通泉，放意何自若。",
            "及夫登衮冕，直气森喷薄。磊落见异人，岂伊常情度。",
            "定策神龙后，宫中翕清廓。俄顷辨尊亲，指挥存顾托。",
            "群公有惭色，王室无削弱。迥出名臣上，丹青照台阁。",
            "我行得遗迹，池馆皆疏凿。壮公临事断，顾步涕横落。",
            "高咏宝剑篇，神交付冥漠。"
        ],
        "notes": [
            ""
        ],
        "volume": "卷二百二十",
        "no#": 14
    },
    {
        "title": "观薛稷少保书画壁",
        "author": "杜甫",
        "biography": "",
        "paragraphs": [
            "少保有古风，得之陕郊篇。惜哉功名忤，但见书画传。",
            "我游梓州东，遗迹涪江边。画藏青莲界，书入金榜悬。",
            "仰看垂露姿，不崩亦不骞。郁郁三大字，蛟龙岌相缠。",
            "又挥西方变，发地扶屋椽。惨澹壁飞动，到今色未填。",
            "此行叠壮观，郭薛俱才贤。不知百载后，谁复来通泉。"
        ],
        "notes": [
            ""
        ],
        "volume": "卷二百二十",
        "no#": 15
    },
    {
        "title": "通泉县署屋壁后薛少保画鹤",
        "author": "杜甫",
        "biography": "",
        "paragraphs": [
            "薛公十一鹤，皆写青田真。画色久欲尽，苍然犹出尘。",
            "低昂各有意，磊落如长人。佳此志气远，岂惟粉墨新。",
            "万里不以力，群游森会神。威迟白凤态，非是仓庚邻。",
            "高堂未倾覆，常得慰嘉宾。曝露墙壁外，终嗟风雨频。",
            "赤霄有真骨，耻饮洿池津。冥冥任所往，脱略谁能驯。"
        ],
        "notes": [
            ""
        ],
        "volume": "卷二百二十",
        "no#": 16
    },
    {
        "title": "陪王侍御同登东山最高顶宴姚通泉，晚携酒泛江",
        "author": "杜甫",
        "biography": "",
        "paragraphs": [
            "姚公美政谁与俦，不减昔时陈太丘。邑中上客有柱史，",
            "清江白日落欲尽，复携美人登彩舟。笛声愤怨哀中流，",
            "三更风起寒浪涌，取乐喧呼觉船重。满空星河光破碎，",
            "人生欢会岂有极，无使霜过沾人衣。"
        ],
        "notes": [
            ""
        ],
        "volume": "卷二百二十",
        "no#": 17
    },
    {
        "title": "春日戏题恼郝使君兄",
        "author": "杜甫",
        "biography": "",
        "paragraphs": [
            "使君意气凌青霄，忆昨欢娱常见招。细马时鸣金騕褭，",
            "愿携王赵两红颜，再骋肌肤如素练。通泉百里近梓州，"
        ],
        "notes": [
            ""
        ],
        "volume": "卷二百二十",
        "no#": 18
    },
    {
        "title": "短歌行，赠王郎司直",
        "author": "杜甫",
        "biography": "",
        "paragraphs": [
            "王郎酒酣拔剑斫地歌莫哀，我能拔尔抑塞磊落之奇才。",
            "豫章翻风白日动，鲸鱼跋浪沧溟开。且脱佩剑休裴回，",
            "青眼高歌望吾子，眼中之人吾老矣。"
        ],
        "notes": [
            ""
        ],
        "volume": "卷二百二十",
        "no#": 19
    },
    {
        "title": "短歌行，送祁录事归合州，因寄苏使君",
        "author": "杜甫",
        "biography": "",
        "paragraphs": [
            "前者途中一相见，人事经年记君面。后生相动何寂寥，",
            "幸为达书贤府主，江花未尽会江楼。"
        ],
        "notes": [
            ""
        ],
        "volume": "卷二百二十",
        "no#": 20
    },
    {
        "title": "陪章留后惠义寺饯嘉州崔都督赴州",
        "author": "杜甫",
        "biography": "",
        "paragraphs": [
            "中军待上客，令肃事有恒。前驱入宝地，祖帐飘金绳。",
            "南陌既留欢，兹山亦深登。清闻树杪磬，远谒云端僧。",
            "回策匪新岸，所攀仍旧藤。耳激洞门飙，目存寒谷冰。",
            "出尘閟轨躅，毕景遗炎蒸。永愿坐长夏，将衰栖大乘。",
            "羁旅惜宴会，艰难怀友朋。劳生共几何，离恨兼相仍。"
        ],
        "notes": [
            ""
        ],
        "volume": "卷二百二十",
        "no#": 21
    },
    {
        "title": "将适吴楚，留别章使君留后，兼幕府诸公，得柳字",
        "author": "杜甫",
        "biography": "",
        "paragraphs": [
            "我来入蜀门，岁月亦已久。岂惟长儿童，自觉成老丑。",
            "常恐性坦率，失身为杯酒。近辞痛饮徒，折节万夫后。",
            "昔如纵壑鱼，今如丧家狗。既无游方恋，行止复何有。",
            "相逢半新故，取别随薄厚。不意青草湖，扁舟落吾手。",
            "眷眷章梓州，开筵俯高柳。楼前出骑马，帐下罗宾友。",
            "健儿簸红旗，此乐或难朽。日车隐昆仑，鸟雀噪户牖。",
            "波涛未足畏，三峡徒雷吼。所忧盗贼多，重见衣冠走。",
            "中原消息断，黄屋今安否。终作适荆蛮，安排用庄叟。",
            "随云拜东皇，挂席上南斗。有使即寄书，无使长回首。"
        ],
        "notes": [
            ""
        ],
        "volume": "卷二百二十",
        "no#": 22
    },
    {
        "title": "山寺",
        "author": "杜甫",
        "biography": "",
        "paragraphs": [
            "野寺根石壁，诸龛遍崔嵬。前佛不复辨，百身一莓苔。",
            "虽有古殿存，世尊亦尘埃。如闻龙象泣，足令信者哀。",
            "使君骑紫马，捧拥从西来。树羽静千里，临江久裴回。",
            "山僧衣蓝缕，告诉栋梁摧。公为顾宾徒，咄嗟檀施开。",
            "吾知多罗树，却倚莲华台。诸天必欢喜，鬼物无嫌猜。",
            "以兹抚士卒，孰曰非周才。穷子失净处，高人忧祸胎。",
            "岁晏风破肉，荒林寒可回。思量入道苦，自哂同婴孩。"
        ],
        "notes": [
            ""
        ],
        "volume": "卷二百二十",
        "no#": 23
    },
    {
        "title": "棕拂子",
        "author": "杜甫",
        "biography": "",
        "paragraphs": [
            "棕拂且薄陋，岂知身效能。不堪代白羽，有足除苍蝇。",
            "荧荧金错刀，擢擢朱丝绳。非独颜色好，亦用顾盼称。",
            "吾老抱疾病，家贫卧炎蒸。咂肤倦扑灭，赖尔甘服膺。",
            "物微世竞弃，义在谁肯征。三岁清秋至，未敢阙缄藤。"
        ],
        "notes": [
            ""
        ],
        "volume": "卷二百二十",
        "no#": 24
    },
    {
        "title": "桃竹杖引，赠章留后",
        "author": "杜甫",
        "biography": "",
        "paragraphs": [
            "江心蟠石生桃竹，苍波喷浸尺度足。斩根削皮如紫玉，",
            "怜我老病赠两茎，出入爪甲铿有声。老夫复欲东南征，",
            "重为告曰：杖兮杖兮，尔之生也甚正直，"
        ],
        "notes": [
            ""
        ],
        "volume": "卷二百二十",
        "no#": 25
    },
    {
        "title": "寄题江外草堂",
        "author": "杜甫",
        "biography": "",
        "paragraphs": [
            "我生性放诞，雅欲逃自然。嗜酒爱风竹，卜居必林泉。",
            "遭乱到蜀江，卧屙遣所便。诛茅初一亩，广地方连延。",
            "经营上元始，断手宝应年。敢谋土木丽，自觉面势坚。",
            "台亭随高下，敞豁当清川。虽有会心侣，数能同钓船。",
            "干戈未偃息，安得酣歌眠。蛟龙无定窟，黄鹄摩苍天。",
            "古来达士志，宁受外物牵。顾惟鲁钝姿，岂识悔吝先。",
            "偶携老妻去，惨澹凌风烟。事迹无固必，幽贞愧双全。",
            "尚念四小松，蔓草易拘缠。霜骨不甚长，永为邻里怜。"
        ],
        "notes": [
            ""
        ],
        "volume": "卷二百二十",
        "no#": 26
    },
    {
        "title": "韦讽录事宅观曹将军画马图",
        "author": "杜甫",
        "biography": "",
        "paragraphs": [
            "国初已来画鞍马，神妙独数江都王。将军得名三十载，",
            "内府殷红马脑碗，婕妤传诏才人索。碗赐将军拜舞归，",
            "昔日太宗拳毛䯄，近时郭家师子花。今之新图有二马，",
            "其余七匹亦殊绝，迥若寒空动烟雪。霜蹄蹴踏长楸间，",
            "借问苦心爱者谁，后有韦讽前支遁。忆昔巡幸新丰宫，",
            "自从献宝朝河宗，无复射蛟江水中。",
            "君不见金粟堆前松柏里，龙媒去尽鸟呼风。"
        ],
        "notes": [
            ""
        ],
        "volume": "卷二百二十",
        "no#": 27
    },
    {
        "title": "送韦讽上阆州录事参军",
        "author": "杜甫",
        "biography": "",
        "paragraphs": [
            "国步犹艰难，兵革未衰息。万方哀嗷嗷，十载供军食。",
            "庶官务割剥，不暇忧反侧。诛求何多门，贤者贵为德。",
            "韦生富春秋，洞彻有清识。操持纪纲地，喜见朱丝直。",
            "当令豪夺吏，自此无颜色。必若救疮痍，先应去蟊贼。",
            "挥泪临大江，高天意凄恻。行行树佳政，慰我深相忆。"
        ],
        "notes": [
            ""
        ],
        "volume": "卷二百二十",
        "no#": 28
    },
    {
        "title": "丹青引，赠曹将军霸",
        "author": "杜甫",
        "biography": "",
        "paragraphs": [
            "将军魏武之子孙，于今为庶为清门。英雄割据虽已矣，",
            "丹青不知老将至，富贵于我如浮云。开元之中常引见，",
            "良相头上进贤冠，猛将腰间大羽箭。褒公鄂公毛发动，",
            "是日牵来赤墀下，迥立阊阖生长风。诏谓将军拂绢素，",
            "玉花却在御榻上，榻上庭前屹相向。至尊含笑催赐金，",
            "干惟画肉不画骨，忍使骅骝气凋丧。将军画善盖有神，",
            "途穷反遭俗眼白，世上未有如公贫。但看古来盛名下，"
        ],
        "notes": [
            ""
        ],
        "volume": "卷二百二十",
        "no#": 29
    },
    {
        "title": "阆州东楼筵，奉送十一舅往青城县，得昏字",
        "author": "杜甫",
        "biography": "",
        "paragraphs": [
            "曾城有高楼，制古丹雘存。迢迢百余尺，豁达开四门。",
            "虽有车马客，而无人世喧。游目俯大江，列筵慰别魂。",
            "是时秋冬交，节往颜色昏。天寒鸟兽休，霜露在草根。",
            "今我送舅氏，万感集清尊。岂伊山川间，回首盗贼繁。",
            "高贤意不暇，王命久崩奔。临风欲恸哭，声出已复吞。"
        ],
        "notes": [
            ""
        ],
        "volume": "卷二百二十",
        "no#": 30
    },
    {
        "title": "严氏溪放歌行",
        "author": "杜甫",
        "biography": "",
        "paragraphs": [
            "天下甲马未尽销，岂免沟壑常漂漂。剑南岁月不可度，",
            "呜呼古人已粪土，独觉志士甘渔樵。况我飘转无定所，",
            "东游西还力实倦，从此将身更何许。知子松根长茯苓，"
        ],
        "notes": [
            ""
        ],
        "volume": "卷二百二十",
        "no#": 31
    },
    {
        "title": "南池",
        "author": "杜甫",
        "biography": "",
        "paragraphs": [
            "峥嵘巴阆间，所向尽山谷。安知有苍池，万顷浸坤轴。",
            "呀然阆城南，枕带巴江腹。芰荷入异县，粳稻共比屋。",
            "皇天不无意，美利戒止足。高田失西成，此物颇丰熟。",
            "清源多众鱼，远岸富乔木。独叹枫香林，春时好颜色。",
            "南有汉王祠，终朝走巫祝。歌舞散灵衣，荒哉旧风俗。",
            "高堂亦明王，魂魄犹正直。不应空陂上，缥缈亲酒食。",
            "淫祀自古昔，非唯一川渎。干戈浩茫茫，地僻伤极目。",
            "平生江海兴，遭乱身局促。驻马问渔舟，踌躇慰羁束。"
        ],
        "notes": [
            ""
        ],
        "volume": "卷二百二十",
        "no#": 32
    },
    {
        "title": "发阆中",
        "author": "杜甫",
        "biography": "",
        "paragraphs": [
            "前有毒蛇后猛虎，溪行尽日无村坞。江风萧萧云拂地，",
            "别家三月一得书，避地何时免愁苦。"
        ],
        "notes": [
            ""
        ],
        "volume": "卷二百二十",
        "no#": 33
    },
    {
        "title": "寄韩谏议",
        "author": "杜甫",
        "biography": "",
        "paragraphs": [
            "今我不乐思岳阳，身欲奋飞病在床。美人娟娟隔秋水，",
            "玉京群帝集北斗，或骑骐驎翳凤凰。芙蓉旌旗烟雾乐，",
            "似闻昨者赤松子，恐是汉代韩张良。昔随刘氏定长安，",
            "周南留滞古所惜，南极老人应寿昌。美人胡为隔秋水，"
        ],
        "notes": [
            ""
        ],
        "volume": "卷二百二十",
        "no#": 34
    },
    {
        "title": "忆昔二首",
        "author": "杜甫",
        "biography": "",
        "paragraphs": [
            "忆昔先皇巡朔方，千乘万骑入咸阳。阴山骄子汗血马，",
            "我昔近侍叨奉引，出兵整肃不可当。为留猛士守未央，",
            "愿见北地傅介子，老儒不用尚书郎。",
            "忆昔开元全盛日，小邑犹藏万家室。稻米流脂粟米白，",
            "齐纨鲁缟车班班，男耕女桑不相失。宫中圣人奏云门，",
            "岂闻一绢直万钱，有田种谷今流血。洛阳宫殿烧焚尽，",
            "小臣鲁钝无所能，朝廷记识蒙禄秩。周宣中兴望我皇，"
        ],
        "notes": [
            ""
        ],
        "volume": "卷二百二十",
        "no#": 35
    },
    {
        "title": "冬狩行",
        "author": "杜甫",
        "biography": "",
        "paragraphs": [
            "君不见东川节度兵马雄，校猎亦似观成功。",
            "夜发猛士三千人，清晨合围步骤同。禽兽已毙十七八，",
            "东西南北百里间，仿佛蹴踏寒山空。有鸟名鸲鹆，",
            "春搜冬狩侯得同，使君五马一马骢。况今摄行大将权，",
            "喜君士卒甚整肃，为我回辔擒西戎。草中狐兔尽何益，",
            "呜呼，得不哀痛尘再蒙。"
        ],
        "notes": [
            ""
        ],
        "volume": "卷二百二十",
        "no#": 36
    },
    {
        "title": "自平",
        "author": "杜甫",
        "biography": "",
        "paragraphs": [
            "自平宫中吕太一，收珠南海千余日。近供生犀翡翠稀，",
            "蓬莱殿前诸主将，才如伏波不得骄。"
        ],
        "notes": [
            ""
        ],
        "volume": "卷二百二十",
        "no#": 37
    },
    {
        "title": "释闷",
        "author": "杜甫",
        "biography": "",
        "paragraphs": [
            "四海十年不解兵，犬戎也复临咸京。失道非关出襄野，",
            "天子亦应厌奔走，群公固合思升平。但恐诛求不改辙，"
        ],
        "notes": [
            ""
        ],
        "volume": "卷二百二十",
        "no#": 38
    },
    {
        "title": "赠别贺兰铦",
        "author": "杜甫",
        "biography": "",
        "paragraphs": [
            "黄雀饱野粟，群飞动荆榛。今君抱何恨，寂寞向时人。",
            "老骥倦骧首，苍鹰愁易驯。高贤世未识，固合婴饥贫。",
            "国步初返正，乾坤尚风尘。悲歌鬓发白，远赴湘吴春。",
            "我恋岷下芋，君思千里莼。生离与死别，自古鼻酸辛。"
        ],
        "notes": [
            ""
        ],
        "volume": "卷二百二十",
        "no#": 39
    },
    {
        "title": "别唐十五诫，因寄礼部贾侍郎",
        "author": "杜甫",
        "biography": "",
        "paragraphs": [
            "九载一相逢，百年能几何。复为万里别，送子山之阿。",
            "白鹤久同林，潜鱼本同河。未知栖集期，衰老强高歌。",
            "歌罢两凄恻，六龙忽蹉跎。相视发皓白，况难驻羲和。",
            "胡星坠燕地，汉将仍横戈。萧条四海内，人少豺虎多。",
            "少人慎莫投，多虎信所过。饥有易子食，兽犹畏虞罗。",
            "子负经济才，天门郁嵯峨。飘摇适东周，来往若崩波。",
            "南宫吾故人，白马金盘陀。雄笔映千古，见贤心靡他。",
            "念子善师事，岁寒守旧柯。为吾谢贾公，病肺卧江沱。"
        ],
        "notes": [
            ""
        ],
        "volume": "卷二百二十",
        "no#": 40
    },
    {
        "title": "阆山歌",
        "author": "杜甫",
        "biography": "",
        "paragraphs": [
            "阆州城东灵山白，阆州城北玉台碧。松浮欲尽不尽云，",
            "中原格斗且未归，应结茅斋看青壁。"
        ],
        "notes": [
            ""
        ],
        "volume": "卷二百二十",
        "no#": 41
    },
    {
        "title": "阆水歌",
        "author": "杜甫",
        "biography": "",
        "paragraphs": [
            "嘉陵江色何所似，石黛碧玉相因依。正怜日破浪花出，",
            "阆中胜事可肠断，阆州城南天下稀。"
        ],
        "notes": [
            ""
        ],
        "volume": "卷二百二十",
        "no#": 42
    },
    {
        "title": "草堂",
        "author": "杜甫",
        "biography": "",
        "paragraphs": [
            "昔我去草堂，蛮夷塞成都。今我归草堂，成都适无虞。",
            "请陈初乱时，反复乃须臾。大将赴朝廷，群小起异图。",
            "中宵斩白马，盟歃气已粗。西取邛南兵，北断剑阁隅。",
            "布衣数十人，亦拥专城居。其势不两大，始闻蕃汉殊。",
            "西卒却倒戈，贼臣互相诛。焉知肘腋祸，自及枭獍徒。",
            "义士皆痛愤，纪纲乱相逾。一国实三公，万人欲为鱼。",
            "唱和作威福，孰肯辨无辜。眼前列杻械，背后吹笙竽。",
            "谈笑行杀戮，溅血满长衢。到今用钺地，风雨闻号呼。",
            "鬼妾与鬼马，色悲充尔娱。国家法令在，此又足惊吁。",
            "贱子且奔走，三年望东吴。弧矢暗江海，难为游五湖。",
            "不忍竟舍此，复来薙榛芜。入门四松在，步屟万竹疏。",
            "旧犬喜我归，低徊入衣裾。邻舍喜我归，酤酒携胡芦。",
            "大官喜我来，遣骑问所须。城郭喜我来，宾客隘村墟。",
            "天下尚未宁，健儿胜腐儒。飘摇风尘际，何地置老夫。",
            "于时见疣赘，骨髓幸未枯。饮啄愧残生，食薇不敢余。"
        ],
        "notes": [
            ""
        ],
        "volume": "卷二百二十",
        "no#": 43
    },
    {
        "title": "四松",
        "author": "杜甫",
        "biography": "",
        "paragraphs": [
            "四松初移时，大抵三尺强。别来忽三载，离立如人长。",
            "会看根不拔，莫计枝凋伤。幽色幸秀发，疏柯亦昂藏。",
            "所插小藩篱，本亦有堤防。终然掁拨损，得吝千叶黄。",
            "敢为故林主，黎庶犹未康。避贼今始归，春草满空堂。",
            "览物叹衰谢，及兹慰凄凉。清风为我起，洒面若微霜。",
            "足以送老姿，聊待偃盖张。我生无根带，配尔亦茫茫。",
            "有情且赋诗，事迹可两忘。勿矜千载后，惨澹蟠穹苍。"
        ],
        "notes": [
            ""
        ],
        "volume": "卷二百二十",
        "no#": 44
    },
    {
        "title": "水槛",
        "author": "杜甫",
        "biography": "",
        "paragraphs": [
            "苍江多风飙，云雨昼夜飞。茅轩驾巨浪，焉得不低垂。",
            "游子久在外，门户无人持。高岸尚如谷，何伤浮柱欹。",
            "扶颠有劝诫，恐贻识者嗤。既殊大厦倾，可以一木支。",
            "临川视万里，何必阑槛为。人生感故物，慷慨有余悲。"
        ],
        "notes": [
            ""
        ],
        "volume": "卷二百二十",
        "no#": 45
    },
    {
        "title": "破船",
        "author": "杜甫",
        "biography": "",
        "paragraphs": [
            "平生江海心，宿昔具扁舟。岂惟青溪上，日傍柴门游。",
            "苍皇避乱兵，缅邈怀旧丘。邻人亦已非，野竹独修修。",
            "船舷不重扣，埋没已经秋。仰看西飞翼，下愧东逝流。",
            "故者或可掘，新者亦易求。所悲数奔窜，白屋难久留。"
        ],
        "notes": [
            ""
        ],
        "volume": "卷二百二十",
        "no#": 46
    },
    {
        "title": "营屋",
        "author": "杜甫",
        "biography": "",
        "paragraphs": [
            "我有阴江竹，能令朱夏寒。阴通积水内，高入浮云端。",
            "甚疑鬼物凭，不顾翦伐残。东偏若面势，户牖永可安。",
            "爱惜已六载，兹晨去千竿。萧萧见白日，汹汹开奔湍。",
            "度堂匪华丽，养拙异考盘。草茅虽薙葺，衰疾方少宽。",
            "洗然顺所适，此足代加餐。寂无斤斧响，庶遂憩息欢。"
        ],
        "notes": [
            ""
        ],
        "volume": "卷二百二十",
        "no#": 47
    },
    {
        "title": "除草",
        "author": "杜甫",
        "biography": "",
        "paragraphs": [
            "草有害于人，曾何生阻修。其毒甚蜂虿，其多弥道周。",
            "清晨步前林，江色未散忧。芒刺在我眼，焉能待高秋。",
            "霜露一沾凝，蕙叶亦难留。荷锄先童稚，日入仍讨求。",
            "转致水中央，岂无双钓舟。顽根易滋蔓，敢使依旧丘。",
            "自兹藩篱旷，更觉松竹幽。芟夷不可阙，疾恶信如雠。"
        ],
        "notes": [
            ""
        ],
        "volume": "卷二百二十",
        "no#": 48
    },
    {
        "title": "扬旗",
        "author": "杜甫",
        "biography": "",
        "paragraphs": [
            "江雨飒长夏，府中有余清。我公会宾客，肃肃有异声。",
            "初筵阅军装，罗列照广庭。庭空六马入，𫘟騀扬旗旌。",
            "回回偃飞盖，熠熠迸流星。来缠风飙急，去擘山岳倾。",
            "材归俯身尽，妙取略地平。虹霓就掌握，舒卷随人轻。",
            "三州陷犬戎，但见西岭青。公来练猛士，欲夺天边城。",
            "此堂不易升，庸蜀日已宁。吾徒且加餐，休适蛮与荆。"
        ],
        "notes": [
            ""
        ],
        "volume": "卷二百二十",
        "no#": 49
    },
    {
        "title": "太子张舍人遗织成褥段",
        "author": "杜甫",
        "biography": "",
        "paragraphs": [
            "客从西北来，遗我翠织成。开缄风涛涌，中有掉尾鲸。",
            "逶迤罗水族，琐细不足名。客云充君褥，承君终宴荣。",
            "空堂魑魅走，高枕形神清。领客珍重意，顾我非公卿。",
            "留之惧不祥，施之混柴荆。服饰定尊卑，大哉万古程。",
            "今我一贱老，裋褐更无营。煌煌珠宫物，寝处祸所婴。",
            "叹息当路子，干戈尚纵横。掌握有权柄，衣马自肥轻。",
            "李鼎死岐阳，实以骄贵盈。来瑱赐自尽，气豪直阻兵。",
            "皆闻黄金多，坐见悔吝生。奈何田舍翁，受此厚贶情。",
            "锦鲸卷还客，始觉心和平。振我粗席尘，愧客茹藜羹。"
        ],
        "notes": [
            ""
        ],
        "volume": "卷二百二十",
        "no#": 50
    },
    {
        "title": "莫相疑行",
        "author": "杜甫",
        "biography": "",
        "paragraphs": [
            "男儿生无所成头皓白，牙齿欲落真可惜。忆献三赋蓬莱宫，",
            "往时文彩动人主，此日饥寒趋路旁。晚将末契托年少，"
        ],
        "notes": [
            ""
        ],
        "volume": "卷二百二十",
        "no#": 51
    },
    {
        "title": "别蔡十四著作",
        "author": "杜甫",
        "biography": "",
        "paragraphs": [
            "贾生恸哭后，寥落无其人。安知蔡夫子，高义迈等伦。",
            "献书谒皇帝，志已清风尘。流涕洒丹极，万乘为酸辛。",
            "天地则创痍，朝廷当正臣。异才复间出，周道日惟新。",
            "使蜀见知己，别颜始一伸。主人薨城府，扶榇归咸秦。",
            "巴道此相逢，会我病江滨。忆念凤翔都，聚散俄十春。",
            "我衰不足道，但愿子意陈。稍令社稷安，自契鱼水亲。",
            "我虽消渴甚，敢忘帝力勤。尚思未朽骨，复睹耕桑民。",
            "积水驾三峡，浮龙倚长津。扬舲洪涛间，仗子济物身。",
            "鞍马下秦塞，王城通北辰。玄甲聚不散，兵久食恐贫。",
            "穷谷无粟帛，使者来相因。若凭南辕吏，书劄到天垠。"
        ],
        "notes": [
            ""
        ],
        "volume": "卷二百二十",
        "no#": 52
    }
]