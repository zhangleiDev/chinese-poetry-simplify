[
    {
        "title": "奉和九月九日登慈恩寺浮图应制",
        "author": "辛替否",
        "biography": "",
        "paragraphs": [
            "洪慈均动植，至德俯深玄。出豫从初地，登高适梵天。",
            "白云飞御藻，慧日暖皇编。别有秋原藿，长倾雨露缘。"
        ],
        "notes": [
            ""
        ],
        "volume": "卷一百零五",
        "no#": 1
    },
    {
        "title": "奉和九月九日登慈恩寺浮图应制",
        "author": "王景",
        "biography": "",
        "paragraphs": [
            "玉辇移中禁，珠梯览四禅。重阶清汉接，飞窦紫霄悬。",
            "缀叶披天藻，吹花散御筵。无因銮跸暇，俱舞鹤林前。"
        ],
        "notes": [
            ""
        ],
        "volume": "卷一百零五",
        "no#": 2
    },
    {
        "title": "奉和九月九日登慈恩寺浮图应制",
        "author": "毕干泰",
        "biography": "",
        "paragraphs": [
            "鹦林花塔启，凤辇顺时游。重九昭皇庆，大千扬帝休。",
            "耆阇妙法阐，王舍睿文流。至德覃无极，小臣歌讵酬。"
        ],
        "notes": [
            ""
        ],
        "volume": "卷一百零五",
        "no#": 3
    },
    {
        "title": "奉和九月九日登慈恩寺浮图应制",
        "author": "麹瞻",
        "biography": "",
        "paragraphs": [
            "扈跸游玄地，陪仙瞰紫微。似迈铢衣劫，将同羽化飞。",
            "雕戈秋日丽，宝剑晓霜霏。献觞乘菊序，长愿奉天晖。"
        ],
        "notes": [
            ""
        ],
        "volume": "卷一百零五",
        "no#": 4
    },
    {
        "title": "奉和九月九日登慈恩寺浮图应制",
        "author": "樊忱",
        "biography": "",
        "paragraphs": [
            "净境重阳节，仙游万乘来。插萸登鹫岭，把菊坐蜂台。",
            "十地祥云合，三天瑞景开。秋风词更远，窃抃乐康哉。"
        ],
        "notes": [
            ""
        ],
        "volume": "卷一百零五",
        "no#": 5
    },
    {
        "title": "奉和九月九日登慈恩寺浮图应制",
        "author": "孙佺",
        "biography": "",
        "paragraphs": [
            "应节萸房满，初寒菊圃新。龙旗焕辰极，凤驾俨香闉。",
            "莲井偏宜夏，梅梁更若春。一忻陪雁塔，还似得天身。"
        ],
        "notes": [
            ""
        ],
        "volume": "卷一百零五",
        "no#": 6
    },
    {
        "title": "奉和九月九日登慈恩寺浮图应制",
        "author": "李从远",
        "biography": "",
        "paragraphs": [
            "九月从时豫，三乘为法开。中霄日天子，半座宝如来。",
            "摘果珠盘献，攀萸玉辇回。愿将尘露点，遥奉光明台。"
        ],
        "notes": [
            ""
        ],
        "volume": "卷一百零五",
        "no#": 7
    },
    {
        "title": "奉和九月九日登慈恩寺浮图应制",
        "author": "周利用",
        "biography": "",
        "paragraphs": [
            "山豫乘金节，飞文焕日宫。萸房开圣酒，杏苑被玄功。",
            "塔向三天迥，禅收八解空。叨恩奉兰藉，终愧洽熏风。"
        ],
        "notes": [
            ""
        ],
        "volume": "卷一百零五",
        "no#": 8
    },
    {
        "title": "奉和九月九日登慈恩寺浮图应制",
        "author": "张景源",
        "biography": "",
        "paragraphs": [
            "飞塔凌霄起，宸游一届焉。金壶新泛菊，宝座即披莲。",
            "就日摇香辇，凭云出梵天。祥氛与佳色，相伴杂炉烟。"
        ],
        "notes": [
            ""
        ],
        "volume": "卷一百零五",
        "no#": 9
    },
    {
        "title": "奉和九月九日登慈恩寺浮图应制",
        "author": "李恒",
        "biography": "",
        "paragraphs": [
            "宝地邻丹掖，香台瞰碧云。河山天外出，城阙树中分。",
            "睿藻兰英秀，仙杯菊蕊熏。愿将今日乐，长奉圣明君。"
        ],
        "notes": [
            ""
        ],
        "volume": "卷一百零五",
        "no#": 10
    },
    {
        "title": "奉和九月九日登慈恩寺浮图应制",
        "author": "张锡",
        "biography": "",
        "paragraphs": [
            "九秋霜景净，千门晓望通。仙游光御路，瑞塔迥凌空。",
            "菊彩扬尧日，萸香绕舜风。天文丽辰象，窃抃仰层穹。"
        ],
        "notes": [
            ""
        ],
        "volume": "卷一百零五",
        "no#": 11
    },
    {
        "title": "晦日宴高文学林亭",
        "author": "张锡",
        "biography": "",
        "paragraphs": [
            "雪尽铜驼路，花照石崇家。年光开柳色，池影泛云华。",
            "赏洽情方远，春归景未赊。欲知多暇日，尊酒渍澄霞。"
        ],
        "notes": [
            ""
        ],
        "volume": "卷一百零五",
        "no#": 12
    },
    {
        "title": "奉和九月九日登慈恩寺浮图应制",
        "author": "解琬",
        "biography": "",
        "paragraphs": [
            "瑞塔临初地，金舆幸上方。空边有清净，觉处无馨香。",
            "雨霁微尘敛，风秋定水凉。兹辰采仙菊，荐寿庆重阳。"
        ],
        "notes": [
            ""
        ],
        "volume": "卷一百零五",
        "no#": 13
    },
    {
        "title": "晦日宴高氏林亭",
        "author": "解琬",
        "biography": "",
        "paragraphs": [
            "主第簪裾出，王畿春照华。山亭一以眺，城阙带烟霞。",
            "横堤列锦帐，傍浦驻香车。欢娱属晦节，酩酊未还家。"
        ],
        "notes": [
            ""
        ],
        "volume": "卷一百零五",
        "no#": 14
    }
]