[
    {
        "title": "泛溪",
        "author": "朱庆余",
        "biography": "",
        "paragraphs": [
            "曲渚回花舫，生衣卧向风。鸟飞溪色里，人语棹声中。",
            "余卉才分影，新蒲自作丛。前湾更幽绝，虽浅去犹通。"
        ],
        "notes": [
            ""
        ],
        "volume": "卷五百一十四",
        "no#": 1
    },
    {
        "title": "宿陈处士书斋",
        "author": "朱庆余",
        "biography": "",
        "paragraphs": [
            "结茅当此地，下马见高情。菰叶寒塘晚，杉阴白石明。",
            "向炉新茗色，隔雪远钟声。闲得相逢少，吟多寐不成。"
        ],
        "notes": [
            ""
        ],
        "volume": "卷五百一十四",
        "no#": 2
    },
    {
        "title": "上宣州沈大夫",
        "author": "朱庆余",
        "biography": "",
        "paragraphs": [
            "科名继世古来稀，高步何年下紫微。帝命几曾移重镇，",
            "今日得游风化地，却回沧海有光辉。"
        ],
        "notes": [
            ""
        ],
        "volume": "卷五百一十四",
        "no#": 3
    },
    {
        "title": "杭州送萧宝校书",
        "author": "朱庆余",
        "biography": "",
        "paragraphs": [
            "马识青山路，人随白浪船。别君犹有泪，学道谩经年。"
        ],
        "notes": [
            ""
        ],
        "volume": "卷五百一十四",
        "no#": 4
    },
    {
        "title": "送盛长史",
        "author": "朱庆余",
        "biography": "",
        "paragraphs": [
            "莫辞东路远，此别岂闲行。职处中军要，官兼上佐荣。",
            "野亭枫叶暗，秋水藕花明。拜省期将近，孤舟促去程。"
        ],
        "notes": [
            ""
        ],
        "volume": "卷五百一十四",
        "no#": 5
    },
    {
        "title": "宿道士观",
        "author": "朱庆余",
        "biography": "",
        "paragraphs": [
            "堂闭仙人影，空坛月露初。闲听道家子，盥漱读灵书。"
        ],
        "notes": [
            ""
        ],
        "volume": "卷五百一十四",
        "no#": 6
    },
    {
        "title": "湖州韩使君置宴",
        "author": "朱庆余",
        "biography": "",
        "paragraphs": [
            "老大成名仍足病，纵听丝竹也无欢。",
            "高情太守容闲坐，借与青山尽日看。"
        ],
        "notes": [
            ""
        ],
        "volume": "卷五百一十四",
        "no#": 7
    },
    {
        "title": "题仙游寺",
        "author": "朱庆余",
        "biography": "",
        "paragraphs": [
            "石抱龙堂藓石干，山遮白日寺门寒。",
            "长松瀑布饶奇状，曾有仙人驻鹤看。"
        ],
        "notes": [
            ""
        ],
        "volume": "卷五百一十四",
        "no#": 8
    },
    {
        "title": "宫词",
        "author": "朱庆余",
        "biography": "",
        "paragraphs": [
            "寂寂花时闭院门，美人相并立琼轩。",
            "含情欲说宫中事，鹦鹉前头不敢言。"
        ],
        "notes": [
            ""
        ],
        "volume": "卷五百一十四",
        "no#": 9
    },
    {
        "title": "公子行",
        "author": "朱庆余",
        "biography": "",
        "paragraphs": [
            "闲从结客冶游时，忘却红楼薄暮期。",
            "醉上黄金堤上去，马鞭捎断绿杨丝。"
        ],
        "notes": [
            ""
        ],
        "volume": "卷五百一十四",
        "no#": 10
    },
    {
        "title": "送陈摽",
        "author": "朱庆余",
        "biography": "",
        "paragraphs": [
            "满酌劝童仆，好随郎马蹄。春风慎行李，莫上白铜鞮。"
        ],
        "notes": [
            ""
        ],
        "volume": "卷五百一十四",
        "no#": 11
    },
    {
        "title": "寻古观",
        "author": "朱庆余",
        "biography": "",
        "paragraphs": [
            "仙观曾过知不远，花藏石室杳难寻。",
            "泉边白鹿闻人语，看过天坛渐入深。"
        ],
        "notes": [
            ""
        ],
        "volume": "卷五百一十四",
        "no#": 12
    },
    {
        "title": "南岭路",
        "author": "朱庆余",
        "biography": "",
        "paragraphs": [
            "越岭向南风景异，人人传说到京城。",
            "经冬来往不踏雪，尽在刺桐花下行。"
        ],
        "notes": [
            ""
        ],
        "volume": "卷五百一十四",
        "no#": 13
    },
    {
        "title": "陪江州李使君重阳宴百花亭",
        "author": "朱庆余",
        "biography": "",
        "paragraphs": [
            "闲携九日酒，共到百花亭。醉里求诗境，回看岛屿青。"
        ],
        "notes": [
            ""
        ],
        "volume": "卷五百一十四",
        "no#": 14
    },
    {
        "title": "上张水部",
        "author": "朱庆余",
        "biography": "",
        "paragraphs": [
            "出入门阑久，儿童亦有情。不忘将姓字，常说向公卿。",
            "每许连床坐，仍容并马行。恩深转无语，怀抱甚分明。"
        ],
        "notes": [
            ""
        ],
        "volume": "卷五百一十四",
        "no#": 15
    },
    {
        "title": "凤翔西池与贾岛纳凉",
        "author": "朱庆余",
        "biography": "",
        "paragraphs": [
            "四面无炎气，清池阔复深。蝶飞逢草住，鱼戏见人沈。",
            "拂石安茶器，移床选树阴。几回同到此，尽日得闲吟。"
        ],
        "notes": [
            ""
        ],
        "volume": "卷五百一十四",
        "no#": 16
    },
    {
        "title": "上汴州令狐相公",
        "author": "朱庆余",
        "biography": "",
        "paragraphs": [
            "罢相恩犹在，那容处静司。政严初领节，名重更因诗。",
            "公事巡营外，戎装拜敕时。恭闻长与善，应念出身迟。"
        ],
        "notes": [
            ""
        ],
        "volume": "卷五百一十四",
        "no#": 17
    },
    {
        "title": "送于中丞入蕃册立",
        "author": "朱庆余",
        "biography": "",
        "paragraphs": [
            "上马生边思，戎装别众僚。双旌衔命重，空碛去程遥。",
            "迥没沙中树，孤飞雪外雕。蕃庭过册礼，几日却回朝。"
        ],
        "notes": [
            ""
        ],
        "volume": "卷五百一十四",
        "no#": 18
    },
    {
        "title": "送淮阴丁明府",
        "author": "朱庆余",
        "biography": "",
        "paragraphs": [
            "之官未入境，已有爱人心。遣吏回中路，停舟对远林。",
            "岛声淮浪静，雨色稻苗深。暇日公门掩，唯应伴客吟。"
        ],
        "notes": [
            ""
        ],
        "volume": "卷五百一十四",
        "no#": 19
    },
    {
        "title": "送韦校书佐灵州幕",
        "author": "朱庆余",
        "biography": "",
        "paragraphs": [
            "共知行处乐，犹惜此时分。职已为书记，官曾校典坟。",
            "寒城初落叶，高戍远生云。边事何须问，深谋只在君。"
        ],
        "notes": [
            ""
        ],
        "volume": "卷五百一十四",
        "no#": 20
    },
    {
        "title": "上江州李史君",
        "author": "朱庆余",
        "biography": "",
        "paragraphs": [
            "起家声望重，自古更谁过。得在朝廷少，还因谏诤多。",
            "经年愁瘴疠，几处遇恩波。入境无余事，唯闻父老歌。"
        ],
        "notes": [
            ""
        ],
        "volume": "卷五百一十四",
        "no#": 21
    },
    {
        "title": "发凤翔后涂中怀田少府",
        "author": "朱庆余",
        "biography": "",
        "paragraphs": [
            "识君春未半，意欲住经秋。见酒连诗句，逢花跋马头。",
            "别来唯独宿，梦里尚同游。所在求飧过，无因离得愁。"
        ],
        "notes": [
            ""
        ],
        "volume": "卷五百一十四",
        "no#": 22
    },
    {
        "title": "雪夜与真上人宿韩协律宅",
        "author": "朱庆余",
        "biography": "",
        "paragraphs": [
            "斜雪微沾砌，空堂夜语清。逆风听漏短，回烛向楼明。",
            "盥漱随禅伴，讴吟得野情。此欢那敢忘，世贵丈夫名。"
        ],
        "notes": [
            ""
        ],
        "volume": "卷五百一十四",
        "no#": 23
    },
    {
        "title": "与贾岛、顾非熊、无可上人宿万年姚少府宅",
        "author": "朱庆余",
        "biography": "",
        "paragraphs": [
            "莫厌通宵坐，贫中会聚难。堂虚雪气入，灯在漏声残。",
            "役思因生病，当禅岂觉寒。开门各有事，非不惜余欢。"
        ],
        "notes": [
            ""
        ],
        "volume": "卷五百一十四",
        "no#": 24
    },
    {
        "title": "震为苍筤竹",
        "author": "朱庆余",
        "biography": "",
        "paragraphs": [
            "为擢东方秀，修然异众筠。青苍才映粉，蒙密正含春。",
            "嫩箨沾微雨，幽根绝细尘。乍怜分径小，偏觉带烟新。",
            "结实皆留凤，垂阴似庇人。顾唯竿在手，深水挂赪鳞。"
        ],
        "notes": [
            ""
        ],
        "volume": "卷五百一十四",
        "no#": 25
    },
    {
        "title": "题青龙寺",
        "author": "朱庆余",
        "biography": "",
        "paragraphs": [
            "寺好因岗势，登临值夕阳。青山当佛阁，红叶满僧廊。",
            "竹色连平地，虫声在上方。最怜东面静，为近楚城墙。"
        ],
        "notes": [
            ""
        ],
        "volume": "卷五百一十四",
        "no#": 26
    },
    {
        "title": "送滕庶子致仕归江南",
        "author": "朱庆余",
        "biography": "",
        "paragraphs": [
            "常怀独往意，此日去朝簪。丹诏荣归骑，清风满故林。",
            "诸侯新起敬，遗老重相寻。在处饶山水，堪行慰所心。"
        ],
        "notes": [
            ""
        ],
        "volume": "卷五百一十四",
        "no#": 27
    },
    {
        "title": "夏日题武功姚主簿",
        "author": "朱庆余",
        "biography": "",
        "paragraphs": [
            "亭午无公事，垂帘树色间。僧来茶灶动，吏去印床闲。",
            "傍竹行寻巷，当门立看山。吟诗老不倦，未省话官班。"
        ],
        "notes": [
            ""
        ],
        "volume": "卷五百一十四",
        "no#": 28
    },
    {
        "title": "送张景宣下第东归",
        "author": "朱庆余",
        "biography": "",
        "paragraphs": [
            "归省值花时，闲吟落第诗。高情怜道在，公论觉才遗。",
            "春雨连淮暗，私船过马迟。离心可惆怅，为有入城期。"
        ],
        "notes": [
            ""
        ],
        "volume": "卷五百一十四",
        "no#": 29
    },
    {
        "title": "送顾非熊下第归",
        "author": "朱庆余",
        "biography": "",
        "paragraphs": [
            "但取诗名远，宁论下第频。惜为今日别，共受几年贫。",
            "听雨宿吴寺，过江逢越人。知从本府荐，秋晚又辞亲。"
        ],
        "notes": [
            ""
        ],
        "volume": "卷五百一十四",
        "no#": 30
    },
    {
        "title": "送韦繇校书赴浙东幕",
        "author": "朱庆余",
        "biography": "",
        "paragraphs": [
            "丞相辟书新，秋关独去人。官离芸阁早，名占甲科频。",
            "水驿迎船火，山城候骑尘。湖边寄家久，到日喜荣亲。"
        ],
        "notes": [
            ""
        ],
        "volume": "卷五百一十四",
        "no#": 31
    },
    {
        "title": "寻贾岛所居",
        "author": "朱庆余",
        "biography": "",
        "paragraphs": [
            "求闲身未得，此日到京东。独在钟声外，相逢树色中。",
            "谁言人渐老，所向意皆同。月上因留宿，移床对药丛。"
        ],
        "notes": [
            ""
        ],
        "volume": "卷五百一十四",
        "no#": 32
    },
    {
        "title": "题毗陵上人院",
        "author": "朱庆余",
        "biography": "",
        "paragraphs": [
            "院深终日静，落叶覆秋虫。盥漱新斋后，修行未老中。",
            "映松山色远，隔水磬声通。此处宜清夜，高吟永与同。"
        ],
        "notes": [
            ""
        ],
        "volume": "卷五百一十四",
        "no#": 33
    },
    {
        "title": "送李侍御入蕃",
        "author": "朱庆余",
        "biography": "",
        "paragraphs": [
            "远使随双节，新官属外台。戎装非好武，书记本多才。",
            "移帐依泉宿，迎人带雪来。心知玉关道，稀见一花开。"
        ],
        "notes": [
            ""
        ],
        "volume": "卷五百一十四",
        "no#": 34
    },
    {
        "title": "望萧关",
        "author": "朱庆余",
        "biography": "",
        "paragraphs": [
            "渐见风沙暗，萧关欲到时。儿童能探火，妇女解缝旗。",
            "川绝衔鱼鹭，林多带箭麋。暂来戎马地，不敢苦吟诗。"
        ],
        "notes": [
            ""
        ],
        "volume": "卷五百一十四",
        "no#": 35
    },
    {
        "title": "送韩校书赴江西幕",
        "author": "朱庆余",
        "biography": "",
        "paragraphs": [
            "从军五湖外，终是称诗人。酒后愁将别，涂中过却春。",
            "山桥槲叶暗，水馆燕巢新。驿舫迎应远，京书寄自频。",
            "野情随到处，公务日关身。久共趋名利，龙钟独滞秦。"
        ],
        "notes": [
            ""
        ],
        "volume": "卷五百一十四",
        "no#": 36
    },
    {
        "title": "题寄王秘书",
        "author": "朱庆余",
        "biography": "",
        "paragraphs": [
            "唯求买药价，此外更无机。扶病看红叶，辞官著白衣。",
            "断篱通野径，高树荫邻扉。时馥留僧宿，余人得见稀。"
        ],
        "notes": [
            ""
        ],
        "volume": "卷五百一十四",
        "no#": 37
    },
    {
        "title": "山居",
        "author": "朱庆余",
        "biography": "",
        "paragraphs": [
            "归来青壁下，又见满篱霜。转觉琴斋静，闲从菊地荒。",
            "山泉共鹿饮，林果让僧尝。时复收新药，随云过石梁。"
        ],
        "notes": [
            ""
        ],
        "volume": "卷五百一十四",
        "no#": 38
    },
    {
        "title": "重过惟贞上人院",
        "author": "朱庆余",
        "biography": "",
        "paragraphs": [
            "老去唯求静，都忘外学名。扫床秋叶满，对客远云生。",
            "香合闲留宿，晴阶暖共行。窗西暮山色，依旧入诗情。"
        ],
        "notes": [
            ""
        ],
        "volume": "卷五百一十四",
        "no#": 39
    },
    {
        "title": "与石昼秀才过普照寺",
        "author": "朱庆余",
        "biography": "",
        "paragraphs": [
            "问人知寺路，松竹暗春山。潭黑龙应在，巢空鹤未还。",
            "经年为客倦，半日与僧闲。更共尝新茗，闻钟笑语间。"
        ],
        "notes": [
            ""
        ],
        "volume": "卷五百一十四",
        "no#": 40
    },
    {
        "title": "题任处士幽居",
        "author": "朱庆余",
        "biography": "",
        "paragraphs": [
            "惜与幽人别，停舟对草堂。湖云侵卧位，杉露滴茶床。",
            "山月吟时在，池花觉后香。生涯无一物，谁与读书粮。"
        ],
        "notes": [
            ""
        ],
        "volume": "卷五百一十四",
        "no#": 41
    },
    {
        "title": "送僧往太原谒李司空",
        "author": "朱庆余",
        "biography": "",
        "paragraphs": [
            "已共邻房别，应无更住心。中时过野店，后夜宿寒林。",
            "寺去人烟远，城连塞雪深。禅余得新句，堪对上公吟。"
        ],
        "notes": [
            ""
        ],
        "volume": "卷五百一十四",
        "no#": 42
    },
    {
        "title": "将之上京别淮南书记李侍御",
        "author": "朱庆余",
        "biography": "",
        "paragraphs": [
            "心地偶相见，语多为别难。诗成公府晚，路入翠微寒。",
            "逢石自应坐，有花谁共看。身为当去雁，云尽到长安。"
        ],
        "notes": [
            ""
        ],
        "volume": "卷五百一十四",
        "no#": 43
    },
    {
        "title": "韩协律相送精舍读书四韵奉寄呈陆补阙",
        "author": "朱庆余",
        "biography": "",
        "paragraphs": [
            "白鹤西山别，更看上去船。遥知寻寺路，应念宿江烟。",
            "到处无闲日，回期已来年。何因陪夜坐，清论谏臣边。"
        ],
        "notes": [
            ""
        ],
        "volume": "卷五百一十四",
        "no#": 44
    },
    {
        "title": "过苏州晓上人院",
        "author": "朱庆余",
        "biography": "",
        "paragraphs": [
            "夏满律当清，无中景自生。移松不避远，取石亦亲行。",
            "经案离时少，绳床著处平。若将林下比，应只欠泉声。"
        ],
        "notes": [
            ""
        ],
        "volume": "卷五百一十四",
        "no#": 45
    },
    {
        "title": "送僧游缙云",
        "author": "朱庆余",
        "biography": "",
        "paragraphs": [
            "但望青山去，何山不是缘。寺幽堪讲律，月冷称当禅。",
            "水落无风夜，猿吟欲雨天。寻师若有路，终作缓归年。"
        ],
        "notes": [
            ""
        ],
        "volume": "卷五百一十四",
        "no#": 46
    },
    {
        "title": "赠道者",
        "author": "朱庆余",
        "biography": "",
        "paragraphs": [
            "自识来清瘦，寻常语论真。药成休伏火，符验不传人。",
            "独有年过鹤，曾无病到身。潜教问弟子，居处与谁邻。"
        ],
        "notes": [
            ""
        ],
        "volume": "卷五百一十四",
        "no#": 47
    },
    {
        "title": "杭州卢录事山亭",
        "author": "朱庆余",
        "biography": "",
        "paragraphs": [
            "山色满公署，到来诗景饶。解衣临曲榭，隔竹见红蕉。",
            "清漏焚香夕，轻岚视事朝。静中看锁印，高处见迎潮。",
            "曳履庭芜近，当身树叶飘。傍城余菊在，步入一仙瓢。"
        ],
        "notes": [
            ""
        ],
        "volume": "卷五百一十四",
        "no#": 48
    },
    {
        "title": "送品上人入秦",
        "author": "朱庆余",
        "biography": "",
        "paragraphs": [
            "独去何人见，林塘共寂寥。生缘闻磬早，觉路出尘遥。",
            "江雪沾新草，秦园发故条。心知禅定处，石室对芭蕉。"
        ],
        "notes": [
            ""
        ],
        "volume": "卷五百一十四",
        "no#": 49
    },
    {
        "title": "题蔷薇花",
        "author": "朱庆余",
        "biography": "",
        "paragraphs": [
            "四面垂条密，浮阴入夏清。绿攒伤手刺，红堕断肠英。",
            "粉著蜂须腻，光凝蝶翅明。雨中看亦好，况复值初晴。"
        ],
        "notes": [
            ""
        ],
        "volume": "卷五百一十四",
        "no#": 50
    },
    {
        "title": "题胡氏溪亭",
        "author": "朱庆余",
        "biography": "",
        "paragraphs": [
            "亭与溪相近，无时不有风。涧松生便黑，野藓看多红。",
            "雨足秋声后，山沈夜色中。主人能守静，略与客心同。"
        ],
        "notes": [
            ""
        ],
        "volume": "卷五百一十四",
        "no#": 51
    },
    {
        "title": "看涛",
        "author": "朱庆余",
        "biography": "",
        "paragraphs": [
            "不知来远近，但见白峨峨。风雨驱寒玉，鱼龙迸上波。",
            "声长势未尽，晓去夕还过。要路横天堑，其如造化何。"
        ],
        "notes": [
            ""
        ],
        "volume": "卷五百一十四",
        "no#": 52
    },
    {
        "title": "和刘补阙秋园寓兴之什十首",
        "author": "朱庆余",
        "biography": "",
        "paragraphs": [
            "闲园清气满，新兴日堪追。隔水蝉鸣后，当簷雁过时。",
            "雨余槐穟重，霜近药苗衰。不以朝簪贵，多将野客期。",
            "谁言高静意，不异在衡茅。竹冷人离洞，天晴鹤出巢。",
            "深篱藏白菌，荒蔓露青匏。几见中宵月，清光坠树梢。",
            "逍遥人事外，杖屦入杉萝。草色寒犹在，虫声晚渐多。",
            "静逢山鸟下，幽称野僧过。几许新开菊，闲从落叶和。",
            "留情清景宴，朝罢有余闲。蝶散红兰外，萤飞白露间。",
            "墙高微见寺，林静远分山。吟足期相访，残阳自掩关。",
            "深斋尝独处，讵肯厌秋声。翠筱寒愈静，孤花晚更明。",
            "每因逢石坐，多见抱书行。入夜听疏杵，遥知耿此情。",
            "苍翠经宵在，园庐景自深。风凄欲去燕，月思向来砧。",
            "碧石当莎径，寒烟冒竹林。杯瓢闲寄咏，清绝是知音。",
            "门巷唯苔藓，谁言不称贫。台闲人下晚，果熟鸟来频。",
            "石脉潜通井，松枝静离尘。残蔬得晴后，又见一番新。",
            "卷帘天色静，近濑觉衣单。蕉叶犹停翠，桐阴已爽寒。",
            "云从高处望，琴爱静时弹。正去重阳近，吟秋意未阑。",
            "竹径通邻圃，清深称独游。虫丝交影细，藤子坠声幽。",
            "积润苔纹厚，迎寒荠叶稠。闲来寻古画，未废执茶瓯。",
            "风物已萧飒，晚烟生霁容。斜分紫陌树，远隔翠微钟。",
            "宿客论文静，闲灯落烬重。无穷林下意，真得古人风。"
        ],
        "notes": [
            ""
        ],
        "volume": "卷五百一十四",
        "no#": 53
    },
    {
        "title": "上翰林蒋防舍人",
        "author": "朱庆余",
        "biography": "",
        "paragraphs": [
            "清重可过知内制，从前礼绝外庭人。看花在处多随驾，",
            "应怜独在文场久，十有余年浪过春。"
        ],
        "notes": [
            ""
        ],
        "volume": "卷五百一十四",
        "no#": 54
    },
    {
        "title": "上翰林李舍人",
        "author": "朱庆余",
        "biography": "",
        "paragraphs": [
            "记得早年曾拜识，便怜孤进赏文章。免令汩没惭时辈，",
            "云泥虽隔思长在，纵使无成也不忘。"
        ],
        "notes": [
            ""
        ],
        "volume": "卷五百一十四",
        "no#": 55
    },
    {
        "title": "题章正字道正新居",
        "author": "朱庆余",
        "biography": "",
        "paragraphs": [
            "独在御楼南畔住，生涯还似旧时贫。全无竹可侵行径，",
            "近来渐觉青莎巷，车马过从已有尘。"
        ],
        "notes": [
            ""
        ],
        "volume": "卷五百一十四",
        "no#": 56
    },
    {
        "title": "送李余及第归蜀",
        "author": "朱庆余",
        "biography": "",
        "paragraphs": [
            "从得高科名转盛，亦言归去满城知。发时谁不开筵送，",
            "乡中后辈游门馆，半是来求近日诗。"
        ],
        "notes": [
            ""
        ],
        "volume": "卷五百一十四",
        "no#": 57
    },
    {
        "title": "送唐中丞开淘西湖夏日游泛因书示郡人",
        "author": "朱庆余",
        "biography": "",
        "paragraphs": [
            "萍岸新淘见碧霄，中流相去忽成遥。空余孤屿来诗景，",
            "共知浸润同雷泽，何虑川源有旱苗。"
        ],
        "notes": [
            ""
        ],
        "volume": "卷五百一十四",
        "no#": 58
    },
    {
        "title": "过旧宅",
        "author": "朱庆余",
        "biography": "",
        "paragraphs": [
            "古巷戟门谁旧宅，早曾闻说属官家。更无新燕来巢屋，",
            "荣华事歇皆如此，立马踟蹰到日斜。"
        ],
        "notes": [
            ""
        ],
        "volume": "卷五百一十四",
        "no#": 59
    },
    {
        "title": "鄂渚送白舍人赴杭州",
        "author": "朱庆余",
        "biography": "",
        "paragraphs": [
            "岂知鹦鹉洲边路，得见凤凰池上人。",
            "从此不同诸客礼，故乡西与郡城邻。"
        ],
        "notes": [
            ""
        ],
        "volume": "卷五百一十四",
        "no#": 60
    },
    {
        "title": "题崔驸马林亭",
        "author": "朱庆余",
        "biography": "",
        "paragraphs": [
            "选居幽近御街东，易得诗人聚会同。白练鸟飞深竹里，",
            "何事宦涂犹寂寞，都缘清苦道难通。"
        ],
        "notes": [
            ""
        ],
        "volume": "卷五百一十四",
        "no#": 61
    },
    {
        "title": "赠韩协律",
        "author": "朱庆余",
        "biography": "",
        "paragraphs": [
            "永日微吟在竹前，骨清唯爱漱寒泉。门闲多有投文客，",
            "亲知尽怪疏荣禄，的是将心暗学禅。"
        ],
        "notes": [
            ""
        ],
        "volume": "卷五百一十四",
        "no#": 62
    },
    {
        "title": "自萧关望临洮",
        "author": "朱庆余",
        "biography": "",
        "paragraphs": [
            "玉关西路出临洮，风卷边沙入马毛。寺寺院中无竹树，",
            "日暮独吟秋色里，平原一望戍楼高。"
        ],
        "notes": [
            ""
        ],
        "volume": "卷五百一十四",
        "no#": 63
    },
    {
        "title": "送崔约下第归淮南觐省",
        "author": "朱庆余",
        "biography": "",
        "paragraphs": [
            "远忆拜亲留不住，出门行计与谁同。程涂半是依船上，",
            "回期须及来春事，莫便江边逐钓翁。"
        ],
        "notes": [
            ""
        ],
        "volume": "卷五百一十四",
        "no#": 64
    },
    {
        "title": "羽林郎",
        "author": "朱庆余",
        "biography": "",
        "paragraphs": [
            "紫髯年少奉恩初，直阁将军尽不如。酒后引兵围百草，",
            "大笑鲁儒年四十，腰间犹未识金鱼。"
        ],
        "notes": [
            ""
        ],
        "volume": "卷五百一十四",
        "no#": 65
    },
    {
        "title": "归故园",
        "author": "朱庆余",
        "biography": "",
        "paragraphs": [
            "桑柘骈阗数亩间，门前五柳正堪攀。尊中美酒长须满，",
            "于焉已是忘机地，何用将金别买山。"
        ],
        "notes": [
            ""
        ],
        "volume": "卷五百一十四",
        "no#": 66
    },
    {
        "title": "同友人看花",
        "author": "朱庆余",
        "biography": "",
        "paragraphs": [
            "寻花不问春深浅，纵是残红也入诗。",
            "每个树边行一匝，谁家园里最多时。"
        ],
        "notes": [
            ""
        ],
        "volume": "卷五百一十四",
        "no#": 67
    },
    {
        "title": "种花",
        "author": "朱庆余",
        "biography": "",
        "paragraphs": [
            "忆昔两京官道上，可怜桃李昼阴垂。",
            "不知谁作巡花使，空记玄宗遣种时。"
        ],
        "notes": [
            ""
        ],
        "volume": "卷五百一十四",
        "no#": 68
    },
    {
        "title": "早发庐江涂中遇雪寄李侍御",
        "author": "朱庆余",
        "biography": "",
        "paragraphs": [
            "芦苇声多雁满陂，湿云连野见山稀。",
            "遥知将吏相逢处，半是春城贺雪归。"
        ],
        "notes": [
            ""
        ],
        "volume": "卷五百一十四",
        "no#": 69
    },
    {
        "title": "登望云亭招友",
        "author": "朱庆余",
        "biography": "",
        "paragraphs": [
            "日日恐无云可望，不辞逐静望来频。",
            "共知亭下眠云远，解到上头能几人。"
        ],
        "notes": [
            ""
        ],
        "volume": "卷五百一十四",
        "no#": 70
    },
    {
        "title": "刘补阙西亭晚宴",
        "author": "朱庆余",
        "biography": "",
        "paragraphs": [
            "虫声已尽菊花干，共立松阴向晚寒。",
            "对酒看山俱惜去，不知斜月下栏干。"
        ],
        "notes": [
            ""
        ],
        "volume": "卷五百一十四",
        "no#": 71
    },
    {
        "title": "送长安罗少府",
        "author": "朱庆余",
        "biography": "",
        "paragraphs": [
            "科名再得年犹少，今日休官更觉贤。去国已辞趋府伴，",
            "在处若逢山水住，到时应不及秋前。"
        ],
        "notes": [
            ""
        ],
        "volume": "卷五百一十四",
        "no#": 72
    },
    {
        "title": "林下招胡长官",
        "author": "朱庆余",
        "biography": "",
        "paragraphs": [
            "语低清貌似休粮，称著朱衣入草堂。",
            "销暑近来无别物，桂阴当午满绳床。"
        ],
        "notes": [
            ""
        ],
        "volume": "卷五百一十四",
        "no#": 73
    },
    {
        "title": "与真上人一二禅师题玢寺主院",
        "author": "朱庆余",
        "biography": "",
        "paragraphs": [
            "杖屦相随任处便，不唯空寄上方眠。",
            "归时亦取湖边路，晚映枫林共上船。"
        ],
        "notes": [
            ""
        ],
        "volume": "卷五百一十四",
        "no#": 74
    },
    {
        "title": "寻僧",
        "author": "朱庆余",
        "biography": "",
        "paragraphs": [
            "吟背春城出草迟，天晴紫阁赴僧期。",
            "山边树下行人少，一派新泉日午时。"
        ],
        "notes": [
            ""
        ],
        "volume": "卷五百一十四",
        "no#": 75
    },
    {
        "title": "题王丘长史宅",
        "author": "朱庆余",
        "biography": "",
        "paragraphs": [
            "更无人吏在门前，不似居官似学仙。药气暗侵朝服上，",
            "时见街中骑瘦马，低头只是为诗篇。"
        ],
        "notes": [
            ""
        ],
        "volume": "卷五百一十四",
        "no#": 76
    },
    {
        "title": "寄刘少府",
        "author": "朱庆余",
        "biography": "",
        "paragraphs": [
            "唯爱图书兼古器，在官犹自未离贫。",
            "更闻县去青山近，称与诗人作主人。"
        ],
        "notes": [
            ""
        ],
        "volume": "卷五百一十四",
        "no#": 77
    },
    {
        "title": "哭胡遇",
        "author": "朱庆余",
        "biography": "",
        "paragraphs": [
            "寻僧昨日尚相随，忽见绯幡意可知。题处旧诗休更读，",
            "每向宣阳里中过，遥闻哭临泪先垂。"
        ],
        "notes": [
            ""
        ],
        "volume": "卷五百一十四",
        "no#": 78
    },
    {
        "title": "自述",
        "author": "朱庆余",
        "biography": "",
        "paragraphs": [
            "诗人甘寂寞，居处遍苍苔。后夜蟾光满，邻家树影来。",
            "岂知莲帐好，自爱草堂开。愿答相思意，援毫愧不才。"
        ],
        "notes": [
            ""
        ],
        "volume": "卷五百一十四",
        "no#": 79
    }
]