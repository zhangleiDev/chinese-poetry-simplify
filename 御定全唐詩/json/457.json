[
    {
        "title": "寄献北都留守裴令公",
        "author": "白居易",
        "biography": "",
        "paragraphs": [
            "天上中台正，人间一品高。休明值尧舜，勋业过萧曹。",
            "始擅文三捷，终兼武六韬。动人名赫赫，忧国意忉忉。",
            "荡蔡擒封豕，平齐斩巨鼇。两河收土宇，四海定波涛。",
            "宠重移宫龠，恩新换阃旄。保厘东宅静，守护北门牢。",
            "晋国封疆阔，并州士马豪。胡兵惊赤帜，边雁避乌号。",
            "令下流如水，仁沾泽似膏。路喧歌五袴，军醉感单醪。",
            "将校森貔武，宾僚俨隽髦。客无烦夜柝，吏不犯秋毫。",
            "神在台骀助，魂亡猃狁逃。德星销彗孛，霖雨灭腥臊。",
            "烽戍高临代，关河远控洮。汾云晴漠漠，朔吹冷𩙫𩙫。",
            "豹尾交牙戟，虬须捧佩刀。通天白犀带，照地紫麟袍。",
            "羌管吹杨柳，燕姬酌蒲萄。银含凿落盏，金屑琵琶槽。",
            "遥想从军乐，应忘报国劳。紫微留北阙，绿野寄东皋。",
            "忽忆前时会，多惭下客叨。清宵陪宴话，美景从游遨。",
            "花月还同赏，琴诗雅自操。朱弦拂宫征，洪笔振风骚。",
            "近竹开方丈，依林架桔槔。春池八九曲，画舫两三艘。",
            "径滑苔黏屐，潭深水没篙。绿丝萦岸柳，红粉映楼桃。",
            "为穆先陈醴，招刘共藉糟。舞鬟金翡翠，歌颈玉蛴螬。",
            "盛德终难过，明时岂易遭。公虽慕张范，帝未舍伊皋。",
            "眷恋心方结，踟蹰首已搔。鸾皇上寥廓，燕雀任蓬蒿。",
            "欲献文狂简，徒烦思郁陶。可怜四百字，轻重抵鸿毛。"
        ],
        "notes": [
            ""
        ],
        "volume": "卷四百五十七",
        "no#": 1
    },
    {
        "title": "和东川杨慕巢尚书府中独坐感戚在怀见寄十四韵",
        "author": "白居易",
        "biography": "",
        "paragraphs": [
            "我是知君者，君今意若何。穷通时不定，苦乐事相和。",
            "东蜀欢殊渥，西江叹逝波。只缘荣贵极，翻使感伤多。",
            "行断风惊雁，年侵日下坡。片心休惨戚，双鬓已蹉跎。",
            "紫绶黄金印，青幢白玉珂。老将荣补贴，愁用道销磨。",
            "外府饶杯酒，中堂有绮罗。应须引满饮，何不放狂歌。",
            "锦水通巴峡，香山对洛河。将军驰铁马，少傅步铜驼。",
            "深契怜松竹，高情忆薜萝。悬车年甚远，未敢故相过。"
        ],
        "notes": [
            ""
        ],
        "volume": "卷四百五十七",
        "no#": 2
    },
    {
        "title": "分司洛中多暇数与诸客宴游醉后狂吟偶成十韵因招梦得宾客兼呈思黯奇章公",
        "author": "白居易",
        "biography": "",
        "paragraphs": [
            "性与时相远，身将世两忘。寄名朝士籍，寓兴少年场。",
            "老岂无谈笑，贫犹有酒浆。随时来伴侣，逐日用风光。",
            "数数游何爽，些些病未妨。天教荣启乐，人恕接舆狂。",
            "改业为逋客，移家住醉乡。不论招梦得，兼拟诱奇章。",
            "要路风波险，权门市井忙。世间无可恋，不是不思量。"
        ],
        "notes": [
            ""
        ],
        "volume": "卷四百五十七",
        "no#": 3
    },
    {
        "title": "小岁日喜谈氏外孙女孩满月",
        "author": "白居易",
        "biography": "",
        "paragraphs": [
            "今旦夫妻喜，他人岂得知。自嗟生女晚，敢讶见孙迟。",
            "物以稀为贵，情因老更慈。新年逢吉日，满月乞名时。",
            "桂燎熏花果，兰汤洗玉肌。怀中有可抱，何必是男儿。"
        ],
        "notes": [
            ""
        ],
        "volume": "卷四百五十七",
        "no#": 4
    },
    {
        "title": "闲吟赠皇甫郎中亲家翁",
        "author": "白居易",
        "biography": "",
        "paragraphs": [
            "谁能嗟叹光阴暮，岂复忧愁活计贫。忽忽不知头上事，",
            "最喜两家婚嫁毕，一时抽得尚平身。"
        ],
        "notes": [
            ""
        ],
        "volume": "卷四百五十七",
        "no#": 5
    },
    {
        "title": "梦得卧病，携酒相寻，先以此寄",
        "author": "白居易",
        "biography": "",
        "paragraphs": [
            "病来知少客，谁可以为娱。日晏开门未，秋寒有酒无。",
            "自宜相慰问，何必待招呼。小疾无妨饮，还须挈一壶。"
        ],
        "notes": [
            ""
        ],
        "volume": "卷四百五十七",
        "no#": 6
    },
    {
        "title": "酬思黯戏赠同用狂字",
        "author": "白居易",
        "biography": "",
        "paragraphs": [
            "钟乳三千两，金钗十二行。妒他心似火，欺我鬓如霜。",
            "慰老资歌笑，销愁仰酒浆。眼看狂不得，狂得且须狂。"
        ],
        "notes": [
            ""
        ],
        "volume": "卷四百五十七",
        "no#": 7
    },
    {
        "title": "又戏答绝句",
        "author": "白居易",
        "biography": "",
        "paragraphs": [
            "狂夫与我两相忘，故态些些亦不妨。",
            "纵酒放歌聊自乐，接舆争解教人狂。"
        ],
        "notes": [
            ""
        ],
        "volume": "卷四百五十七",
        "no#": 8
    },
    {
        "title": "令狐相公与梦得交情素深眷予分亦不浅一闻薨逝相顾泫然旋有使来得前月未殁之前数日书及诗寄赠梦得哀吟悲叹寄情于诗诗成示予感而继和",
        "author": "白居易",
        "biography": "",
        "paragraphs": [
            "缄题重叠语殷勤，存没交亲自此分。前月使来犹理命，",
            "最感一行绝笔字，尚言千万乐天君。"
        ],
        "notes": [
            ""
        ],
        "volume": "卷四百五十七",
        "no#": 9
    },
    {
        "title": "洛下雪中频与刘李二宾客宴集，因寄汴州李尚书",
        "author": "白居易",
        "biography": "",
        "paragraphs": [
            "水南水北雪纷纷，雪里欢游莫厌频。日日暗来唯老病，",
            "今日邹枚俱在洛，梁园置酒召何人。"
        ],
        "notes": [
            ""
        ],
        "volume": "卷四百五十七",
        "no#": 10
    },
    {
        "title": "看梦得题答李侍郎诗诗中有文星之句因戏和之",
        "author": "白居易",
        "biography": "",
        "paragraphs": [
            "看题锦绣报琼瑰，俱是人天第一才。",
            "好遣文星守躔次，亦须防有客星来。"
        ],
        "notes": [
            ""
        ],
        "volume": "卷四百五十七",
        "no#": 11
    },
    {
        "title": "闲适",
        "author": "白居易",
        "biography": "",
        "paragraphs": [
            "禄俸优饶官不卑，就中闲适是分司。风光暖助游行处，",
            "微躬所要今皆得，只是蹉跎得校迟。"
        ],
        "notes": [
            ""
        ],
        "volume": "卷四百五十七",
        "no#": 12
    },
    {
        "title": "戏答思黯",
        "author": "白居易",
        "biography": "",
        "paragraphs": [
            "何时得见十三弦，待取无云有月天。",
            "愿得金波明似镜，镜中照出月中仙。"
        ],
        "notes": [
            ""
        ],
        "volume": "卷四百五十七",
        "no#": 13
    },
    {
        "title": "酬裴令公赠马相戏",
        "author": "白居易",
        "biography": "",
        "paragraphs": [
            "安石风流无奈何，欲将赤骥换青娥。",
            "不辞便送东山去，临老何人与唱歌。"
        ],
        "notes": [
            ""
        ],
        "volume": "卷四百五十七",
        "no#": 14
    },
    {
        "title": "新岁赠梦得",
        "author": "白居易",
        "biography": "",
        "paragraphs": [
            "暮齿忽将及，同心私自怜。渐衰宜减食，已喜更加年。",
            "紫绶行连袂，篮舆出比肩。与君同甲子，岁酒合谁先。"
        ],
        "notes": [
            ""
        ],
        "volume": "卷四百五十七",
        "no#": 15
    },
    {
        "title": "早春持斋，答皇甫十见赠",
        "author": "白居易",
        "biography": "",
        "paragraphs": [
            "正月晴和风气新，纷纷已有醉游人。",
            "帝城花笑长斋客，三十年来负早春。"
        ],
        "notes": [
            ""
        ],
        "volume": "卷四百五十七",
        "no#": 16
    },
    {
        "title": "戏赠梦得，兼呈思黯",
        "author": "白居易",
        "biography": "",
        "paragraphs": [
            "霜鬓莫欺今老矣，一杯莫笑便陶然。陈郎中处为高户，",
            "月终斋满谁开素，须拟奇章置一筵。"
        ],
        "notes": [
            ""
        ],
        "volume": "卷四百五十七",
        "no#": 17
    },
    {
        "title": "早春忆游思黯南庄，因寄长句",
        "author": "白居易",
        "biography": "",
        "paragraphs": [
            "南庄胜处心常忆，借问轩车早晚游。美景难忘竹廊下，",
            "若待春深始同赏，莺残花落却堪愁。"
        ],
        "notes": [
            ""
        ],
        "volume": "卷四百五十七",
        "no#": 18
    },
    {
        "title": "酬皇甫十早春对雪见赠",
        "author": "白居易",
        "biography": "",
        "paragraphs": [
            "漠漠复雰雰，东风散玉尘。明催竹窗晓，寒退柳园春。",
            "绿酝香堪忆，红炉暖可亲。忍心三两日，莫作破斋人。"
        ],
        "notes": [
            ""
        ],
        "volume": "卷四百五十七",
        "no#": 19
    },
    {
        "title": "奉和思黯自题南庄见示兼呈梦得",
        "author": "白居易",
        "biography": "",
        "paragraphs": [
            "谢家别墅最新奇，山展屏风花夹篱。晓月渐沉桥脚底，",
            "除却吟诗两闲客，此中情状更谁知。"
        ],
        "notes": [
            ""
        ],
        "volume": "卷四百五十七",
        "no#": 20
    },
    {
        "title": "送蕲春李十九使君赴郡",
        "author": "白居易",
        "biography": "",
        "paragraphs": [
            "可怜官职好文词，五十专城未是迟。晓日镜前无白发，",
            "唯共交亲开口笑，知君不及洛阳时。"
        ],
        "notes": [
            ""
        ],
        "volume": "卷四百五十七",
        "no#": 21
    },
    {
        "title": "自题酒库",
        "author": "白居易",
        "biography": "",
        "paragraphs": [
            "野鹤一辞笼，虚舟长任风。送愁还闹处，移老入闲中。",
            "身更求何事，天将富此翁。此翁何处当，酒库不曾空。"
        ],
        "notes": [
            ""
        ],
        "volume": "卷四百五十七",
        "no#": 22
    },
    {
        "title": "寒食日寄杨东川",
        "author": "白居易",
        "biography": "",
        "paragraphs": [
            "不知杨六逢寒食，作底欢娱过此辰。兜率寺高宜望月，",
            "不使黔娄夫妇看，夸张富贵向何人。"
        ],
        "notes": [
            ""
        ],
        "volume": "卷四百五十七",
        "no#": 23
    },
    {
        "title": "醉后听唱桂华曲",
        "author": "白居易",
        "biography": "",
        "paragraphs": [
            "桂华词意苦丁宁，唱到常娥醉便醒。",
            "此是人间肠断曲，莫教不得意人听。"
        ],
        "notes": [
            ""
        ],
        "volume": "卷四百五十七",
        "no#": 24
    },
    {
        "title": "酬梦得以予五月长斋延僧徒绝宾友见戏十韵",
        "author": "白居易",
        "biography": "",
        "paragraphs": [
            "宾客懒逢迎，翛然池馆清。簷闲空燕语，林静未蝉鸣。",
            "荤血还休食，杯觞亦罢倾。三春多放逸，五月暂修行。",
            "香印朝烟细，纱灯夕焰明。交游诸长老，师事古先生。",
            "禅后心弥寂，斋来体更轻。不唯忘肉味，兼拟灭风情。",
            "蒙以声闻待，难将戏论争。虚空若有佛，灵运恐先成。"
        ],
        "notes": [
            ""
        ],
        "volume": "卷四百五十七",
        "no#": 25
    },
    {
        "title": "奉和裴令公三月上巳日游太原龙泉忆去岁禊洛见示之作",
        "author": "白居易",
        "biography": "",
        "paragraphs": [
            "去岁暮春上巳，共泛洛水中流。今岁暮春上巳，",
            "丞相府归晋国，太行山碍并州。鹏背负天龟曳尾，"
        ],
        "notes": [
            ""
        ],
        "volume": "卷四百五十七",
        "no#": 26
    },
    {
        "title": "又和令公新开龙泉晋水二池",
        "author": "白居易",
        "biography": "",
        "paragraphs": [
            "旧有潢污泊，今为白水塘。笙歌闻四面，楼阁在中央。",
            "春变烟波色，晴添树木光。龙泉信为美，莫忘午桥庄。"
        ],
        "notes": [
            ""
        ],
        "volume": "卷四百五十七",
        "no#": 27
    },
    {
        "title": "早夏晓兴赠梦得",
        "author": "白居易",
        "biography": "",
        "paragraphs": [
            "窗明帘薄透朝光，卧整巾簪起下床。背壁灯残经宿焰，",
            "一部清商一壶酒，与君明日暖新堂。"
        ],
        "notes": [
            ""
        ],
        "volume": "卷四百五十七",
        "no#": 28
    },
    {
        "title": "春日题干元寺上方最高峰亭",
        "author": "白居易",
        "biography": "",
        "paragraphs": [
            "危亭绝顶四无邻，见尽三千世界春。但觉虚空无障碍，",
            "宾客暂游无半日，王侯不到便终身。始知天造空闲境，"
        ],
        "notes": [
            ""
        ],
        "volume": "卷四百五十七",
        "no#": 29
    },
    {
        "title": "奉和思黯相公以李苏州所寄太湖石奇状绝伦因题二十韵见示兼呈梦得",
        "author": "白居易",
        "biography": "",
        "paragraphs": [
            "错落复崔嵬，苍然玉一堆。峰骈仙掌出，罅坼剑门开。",
            "峭顶高危矣，盘根下壮哉。精神欺竹树，气色压亭台。",
            "隐起磷磷状，凝成瑟瑟胚。廉棱露锋刃，清越扣琼瑰。",
            "岌嶪形将动，巍峨势欲摧。奇应潜鬼怪，灵合蓄云雷。",
            "黛润沾新雨，斑明点古苔。未曾栖鸟雀，不肯染尘埃。",
            "尖削琅玕笋，洼剜玛瑙罍。海神移碣石，画障簇天台。",
            "在世为尤物，如人负逸才。渡江一苇载，入洛五丁推。",
            "出处虽无意，升沉亦有媒。拔从水府底，置向相庭隈。",
            "对称吟诗句，看宜把酒杯。终随金砺用，不学玉山颓。",
            "疏傅心偏爱，园公眼屡回。共嗟无此分，虚管太湖来。"
        ],
        "notes": [
            ""
        ],
        "volume": "卷四百五十七",
        "no#": 30
    },
    {
        "title": "奉和思黯相公雨后林园四韵见示",
        "author": "白居易",
        "biography": "",
        "paragraphs": [
            "新晴夏景好，复此池边地。烟树绿含滋，水风清有味。",
            "便成林下隐，都忘门前事。骑吏引归轩，始知身富贵。"
        ],
        "notes": [
            ""
        ],
        "volume": "卷四百五十七",
        "no#": 31
    },
    {
        "title": "晚夏闲居，绝无宾客，欲寻梦得，先寄此诗",
        "author": "白居易",
        "biography": "",
        "paragraphs": [
            "鱼笋朝餐饱，蕉纱暑服轻。欲为窗下寝，先傍水边行。",
            "晴引鹤双舞，秋生蝉一声。无人解相访，有酒共谁倾。",
            "老更谙时事，闲多见物情。只应刘与白，二叟自相迎。"
        ],
        "notes": [
            ""
        ],
        "volume": "卷四百五十七",
        "no#": 32
    },
    {
        "title": "寄李蕲州",
        "author": "白居易",
        "biography": "",
        "paragraphs": [
            "下车书奏龚黄课，动笔诗传鲍谢风。江郡讴谣夸杜母，",
            "不道蕲州歌酒少，使君难称与谁同。"
        ],
        "notes": [
            ""
        ],
        "volume": "卷四百五十七",
        "no#": 33
    },
    {
        "title": "酬思黯相公晚夏雨后感秋见赠",
        "author": "白居易",
        "biography": "",
        "paragraphs": [
            "暮去朝来无歇期，炎凉暗向雨中移。夜长只合愁人觉，",
            "无忧无病身荣贵，何故沉吟亦感时。"
        ],
        "notes": [
            ""
        ],
        "volume": "卷四百五十七",
        "no#": 34
    },
    {
        "title": "久雨闲闷，对酒偶吟",
        "author": "白居易",
        "biography": "",
        "paragraphs": [
            "凄凄苦雨暗铜驼，袅袅凉风起漕河。自夏及秋晴日少，",
            "赖有杯中神圣物，百忧无奈十分何。"
        ],
        "notes": [
            ""
        ],
        "volume": "卷四百五十七",
        "no#": 35
    },
    {
        "title": "雨后秋凉",
        "author": "白居易",
        "biography": "",
        "paragraphs": [
            "夜来秋雨后，秋气飒然新。团扇先辞手，生衣不著身。",
            "更添砧引思，难与簟相亲。此境谁偏觉，贫闲老瘦人。"
        ],
        "notes": [
            ""
        ],
        "volume": "卷四百五十七",
        "no#": 36
    },
    {
        "title": "酬梦得早秋夜对月见寄",
        "author": "白居易",
        "biography": "",
        "paragraphs": [
            "吾衰寡情趣，君病懒经过。其奈西楼上，新秋明月何。",
            "庭芜凄白露，池色澹金波。况是初长夜，东城砧杵多。"
        ],
        "notes": [
            ""
        ],
        "volume": "卷四百五十七",
        "no#": 37
    },
    {
        "title": "题谢公东山障子",
        "author": "白居易",
        "biography": "",
        "paragraphs": [
            "贤愚共在浮生内，贵贱同趋群动间。多见忙时已衰病，",
            "唯有风流谢安石，拂衣携妓入东山。"
        ],
        "notes": [
            ""
        ],
        "volume": "卷四百五十七",
        "no#": 38
    },
    {
        "title": "谢杨东川寄衣服",
        "author": "白居易",
        "biography": "",
        "paragraphs": [
            "年年衰老交游少，处处萧条书信稀。",
            "唯有巢兄不相忘，春茶未断寄秋衣。"
        ],
        "notes": [
            ""
        ],
        "volume": "卷四百五十七",
        "no#": 39
    },
    {
        "title": "咏怀寄皇甫朗之",
        "author": "白居易",
        "biography": "",
        "paragraphs": [
            "老大多情足往还，招僧待客夜开关。学调气后衰中健，",
            "与君别有相知分，同置身于木雁间。"
        ],
        "notes": [
            ""
        ],
        "volume": "卷四百五十七",
        "no#": 40
    },
    {
        "title": "东城晚归",
        "author": "白居易",
        "biography": "",
        "paragraphs": [
            "一条邛杖悬龟榼，双角吴童控马衔。",
            "晚入东城谁识我，短靴低帽白蕉衫。"
        ],
        "notes": [
            ""
        ],
        "volume": "卷四百五十七",
        "no#": 41
    },
    {
        "title": "与梦得沽酒闲饮，且约后期",
        "author": "白居易",
        "biography": "",
        "paragraphs": [
            "少时犹不忧生计，老后谁能惜酒钱。共把十千沽一斗，",
            "更待菊黄家酝熟，共君一醉一陶然。"
        ],
        "notes": [
            ""
        ],
        "volume": "卷四百五十七",
        "no#": 42
    },
    {
        "title": "与牛家妓乐雨后合宴",
        "author": "白居易",
        "biography": "",
        "paragraphs": [
            "玉管清弦声旖旎，翠钗红袖坐参差。两家合奏洞房夜，",
            "人间欢乐无过此，上界西方即不知。"
        ],
        "notes": [
            ""
        ],
        "volume": "卷四百五十七",
        "no#": 43
    },
    {
        "title": "和杨六尚书喜两弟汉公转吴兴鲁士赐章服命宾开宴用庆恩荣赋长句见示",
        "author": "白居易",
        "biography": "",
        "paragraphs": [
            "华筵贺客日纷纷，剑外欢娱洛下闻。朱绂宠光新照地，",
            "感羡料应知我意，今生此事不如君。"
        ],
        "notes": [
            ""
        ],
        "volume": "卷四百五十七",
        "no#": 44
    },
    {
        "title": "自咏",
        "author": "白居易",
        "biography": "",
        "paragraphs": [
            "须白面微红，醺醺半醉中。百年随手过，万事转头空。",
            "卧疾瘦居士，行歌狂老翁。仍闻好事者，将我画屏风。"
        ],
        "notes": [
            ""
        ],
        "volume": "卷四百五十七",
        "no#": 45
    },
    {
        "title": "梦得相过援琴命酒因弹秋思偶咏所怀兼寄继之待价二相府",
        "author": "白居易",
        "biography": "",
        "paragraphs": [
            "闲居静侣偶相招，小饮初酣琴欲调。我正风前弄秋思，",
            "双凤栖梧鱼在藻，飞沈随分各逍遥。"
        ],
        "notes": [
            ""
        ],
        "volume": "卷四百五十七",
        "no#": 46
    },
    {
        "title": "九月八日酬皇甫十见赠",
        "author": "白居易",
        "biography": "",
        "paragraphs": [
            "君方对酒缀诗章，我正持斋坐道场。处处追游虽不去，",
            "惆怅东篱不同醉，陶家明日是重阳。"
        ],
        "notes": [
            ""
        ],
        "volume": "卷四百五十七",
        "no#": 47
    },
    {
        "title": "慕巢尚书书云室人欲为置一歌者非所安也以诗相报因而和之",
        "author": "白居易",
        "biography": "",
        "paragraphs": [
            "东川已过二三春，南国须求一两人。富贵大都多老大，",
            "他日相逢一杯酒，尊前还要落梁尘。"
        ],
        "notes": [
            ""
        ],
        "volume": "卷四百五十七",
        "no#": 48
    },
    {
        "title": "杪秋独夜",
        "author": "白居易",
        "biography": "",
        "paragraphs": [
            "无限少年非我伴，可怜清夜与谁同。欢娱牢落中心少，",
            "前头更有萧条物，老菊衰兰三两丛。"
        ],
        "notes": [
            ""
        ],
        "volume": "卷四百五十七",
        "no#": 49
    },
    {
        "title": "凭李睦州访徐凝山人",
        "author": "白居易",
        "biography": "",
        "paragraphs": [
            "郡守轻诗客，乡人薄钓翁。解怜徐处士，唯有李郎中。"
        ],
        "notes": [
            ""
        ],
        "volume": "卷四百五十七",
        "no#": 50
    },
    {
        "title": "苏州故吏",
        "author": "白居易",
        "biography": "",
        "paragraphs": [
            "江南故吏别来久，今日池边识我无。",
            "不独使君头似雪，华亭鹤死白莲枯。"
        ],
        "notes": [
            ""
        ],
        "volume": "卷四百五十七",
        "no#": 51
    },
    {
        "title": "得杨湖州书颇夸抚民接宾纵酒题诗因以绝句戏之",
        "author": "白居易",
        "biography": "",
        "paragraphs": [
            "岂独爱民兼爱客，不唯能饮又能文。",
            "白苹洲上春传语，柳使君输杨使君。"
        ],
        "notes": [
            ""
        ],
        "volume": "卷四百五十七",
        "no#": 52
    },
    {
        "title": "天宫阁秋晴晚望",
        "author": "白居易",
        "biography": "",
        "paragraphs": [
            "洛城秋霁后，梵阁暮登时。此日风烟好，今秋节候迟。",
            "霞光红泛艳，树影碧参差。莫虑言归晚，牛家有宿期。"
        ],
        "notes": [
            ""
        ],
        "volume": "卷四百五十七",
        "no#": 53
    },
    {
        "title": "酬梦得暮秋晴夜对月相忆",
        "author": "白居易",
        "biography": "",
        "paragraphs": [
            "霁月光如练，盈庭复满池。秋深无热后，夜浅未寒时。",
            "露叶团荒菊，风枝落病梨。相思懒相访，应是各年衰。"
        ],
        "notes": [
            ""
        ],
        "volume": "卷四百五十七",
        "no#": 54
    },
    {
        "title": "同梦得和思黯见赠来诗中先叙三人同䜩之欢次有叹鬓发渐衰嫌孙子催老之意因酬妍唱兼吟鄙怀",
        "author": "白居易",
        "biography": "",
        "paragraphs": [
            "醉伴腾腾白与刘，何朝何夕不同游。留连灯下明犹饮，",
            "教他伯道争存活，无子无孙亦白头。"
        ],
        "notes": [
            ""
        ],
        "volume": "卷四百五十七",
        "no#": 55
    },
    {
        "title": "听歌",
        "author": "白居易",
        "biography": "",
        "paragraphs": [
            "管妙弦清歌入云，老人合眼醉醺醺。",
            "诚知不及当年听，犹觉闻时胜不闻。"
        ],
        "notes": [
            ""
        ],
        "volume": "卷四百五十七",
        "no#": 56
    },
    {
        "title": "三年冬随事铺设小堂寝处稍似稳暖因念衰病偶吟所怀",
        "author": "白居易",
        "biography": "",
        "paragraphs": [
            "小宅非全陋，中堂不甚卑。聊堪会亲族，足以贮妻儿。",
            "暖帐迎冬设，温炉向夜施。裘新青兔褐，褥软白猿皮。",
            "似鹿眠深草，如鸡宿稳枝。逐身安枕席，随事有屏帷。",
            "病致衰残早，贫营活计迟。由来蚕老后，方是茧成时。"
        ],
        "notes": [
            ""
        ],
        "volume": "卷四百五十七",
        "no#": 57
    },
    {
        "title": "初冬即事呈梦得",
        "author": "白居易",
        "biography": "",
        "paragraphs": [
            "青毡帐暖喜微雪，红地炉深宜早寒。走笔小诗能和否，",
            "临老交亲零落尽，希君恕我取人宽。"
        ],
        "notes": [
            ""
        ],
        "volume": "卷四百五十七",
        "no#": 58
    },
    {
        "title": "自罢河南已换七尹每一入府怅然旧游因宿内厅偶题西壁兼呈韦尹常侍",
        "author": "白居易",
        "biography": "",
        "paragraphs": [
            "每日河南府，依然似到家。杯尝七尹酒，树看十年花。",
            "且健须欢喜，虽衰莫叹嗟。迎门无故吏，侍坐有新娃。",
            "暖阁谋宵宴，寒庭放晚衙。主人留宿定，一任夕阳斜。"
        ],
        "notes": [
            ""
        ],
        "volume": "卷四百五十七",
        "no#": 59
    },
    {
        "title": "天寒晚起引酌咏怀寄许州王尚书、汝州李常侍",
        "author": "白居易",
        "biography": "",
        "paragraphs": [
            "叶覆冰池雪满山，日高慵起未开关。寒来更亦无过醉，",
            "相思莫忘樱桃会，一放狂歌一破颜。"
        ],
        "notes": [
            ""
        ],
        "volume": "卷四百五十七",
        "no#": 60
    },
    {
        "title": "四年春",
        "author": "白居易",
        "biography": "",
        "paragraphs": [
            "柳梢黄嫩草芽新，又入开成第四春。近日放慵多不出，",
            "时辈推迁年事到，往还多是白头人。"
        ],
        "notes": [
            ""
        ],
        "volume": "卷四百五十七",
        "no#": 61
    },
    {
        "title": "白发",
        "author": "白居易",
        "biography": "",
        "paragraphs": [
            "白发生来三十年，而今须鬓尽皤然。歌吟终日如狂叟，",
            "其余便被春收拾，不作闲游即醉眠。"
        ],
        "notes": [
            ""
        ],
        "volume": "卷四百五十七",
        "no#": 62
    },
    {
        "title": "追欢偶作",
        "author": "白居易",
        "biography": "",
        "paragraphs": [
            "追欢逐乐少闲时，补贴平生得事迟。何处花开曾后看，",
            "十听春啼变莺舌，三嫌老丑换蛾眉。乐天一过难知分，"
        ],
        "notes": [
            ""
        ],
        "volume": "卷四百五十七",
        "no#": 63
    },
    {
        "title": "公垂尚书以白马见寄，光洁稳善，以诗谢之",
        "author": "白居易",
        "biography": "",
        "paragraphs": [
            "翩翩白马称金羁，领缀银花尾曳丝。毛色鲜明人尽爱，",
            "不蹶不惊行步稳，最宜山简醉中骑。"
        ],
        "notes": [
            ""
        ],
        "volume": "卷四百五十七",
        "no#": 64
    },
    {
        "title": "西楼独立",
        "author": "白居易",
        "biography": "",
        "paragraphs": [
            "身著白衣头似雪，时时醉立小楼中。",
            "路人回顾应相怪，十一年来见此翁。"
        ],
        "notes": [
            ""
        ],
        "volume": "卷四百五十七",
        "no#": 65
    },
    {
        "title": "书事咏怀",
        "author": "白居易",
        "biography": "",
        "paragraphs": [
            "官俸将生计，虽贫岂敢嫌。金多输陆贾，酒足胜陶潜。",
            "床暖僧敷坐，楼晴妓卷帘。日遭斋破用，春赖闰加添。",
            "老向欢弥切，狂于饮不廉。十年闲未足，亦恐涉无厌。"
        ],
        "notes": [
            ""
        ],
        "volume": "卷四百五十七",
        "no#": 66
    },
    {
        "title": "酬梦得比萱草见赠",
        "author": "白居易",
        "biography": "",
        "paragraphs": [
            "杜康能散闷，萱草解忘忧。借问萱逢杜，何如白见刘。",
            "老衰胜少夭，闲乐笑忙愁。试问同年内，何人得白头。"
        ],
        "notes": [
            ""
        ],
        "volume": "卷四百五十七",
        "no#": 67
    },
    {
        "title": "问皇甫十",
        "author": "白居易",
        "biography": "",
        "paragraphs": [
            "苦乐心由我，穷通命任他。坐倾张翰酒，行唱接舆歌。",
            "荣盛傍看好，优闲自适多。知君能断事，胜负两如何。"
        ],
        "notes": [
            ""
        ],
        "volume": "卷四百五十七",
        "no#": 68
    },
    {
        "title": "早春独登天宫阁",
        "author": "白居易",
        "biography": "",
        "paragraphs": [
            "天宫日暖阁门开，独上迎春饮一杯。",
            "无限游人遥怪我，缘何最老最先来。"
        ],
        "notes": [
            ""
        ],
        "volume": "卷四百五十七",
        "no#": 69
    },
    {
        "title": "送苏州李使君赴郡二绝句",
        "author": "白居易",
        "biography": "",
        "paragraphs": [
            "忆抛印绶辞吴郡，衰病当时已有余。",
            "今日贺君兼自喜，八回看换旧铜鱼。",
            "馆娃宫深春日长，乌鹊桥高秋夜凉。",
            "风月不知人世变，奉君直似奉吴王。"
        ],
        "notes": [
            ""
        ],
        "volume": "卷四百五十七",
        "no#": 70
    },
    {
        "title": "长洲曲新词",
        "author": "白居易",
        "biography": "",
        "paragraphs": [
            "茂苑绮罗佳丽地，女湖桃李艳阳时。",
            "心奴已死胡容老，后辈风流是阿谁。"
        ],
        "notes": [
            ""
        ],
        "volume": "卷四百五十七",
        "no#": 71
    },
    {
        "title": "《忆江南词三首",
        "author": "白居易",
        "biography": "",
        "paragraphs": [
            "江南好，风景旧曾谙。日出江花红胜火，春来江水绿如蓝。",
            "能不忆江南？",
            "江南忆，最忆是杭州。山寺月中寻桂子，郡亭枕上看潮头。",
            "何日更重游？",
            "江南忆，其次忆吴宫。吴酒一杯春竹叶，吴娃双舞醉芙蓉。",
            "早晚复相逢。"
        ],
        "notes": [
            ""
        ],
        "volume": "卷四百五十七",
        "no#": 72
    }
]