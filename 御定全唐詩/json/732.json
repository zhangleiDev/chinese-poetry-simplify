[
    {
        "title": "感巫州荠菜",
        "author": "高力士",
        "biography": "",
        "paragraphs": [
            "两京作斤卖，五溪无人采。夷夏虽有殊，气味都不改。"
        ],
        "notes": [
            ""
        ],
        "volume": "卷七百三十二",
        "no#": 1
    },
    {
        "title": "句",
        "author": "高力士",
        "biography": "",
        "paragraphs": [
            "烟熏眼落膜，瘴染面朱虞。"
        ],
        "notes": [
            ""
        ],
        "volume": "卷七百三十二",
        "no#": 2
    },
    {
        "title": "使至灊山",
        "author": "王越宾",
        "biography": "",
        "paragraphs": [
            "碧坞烟霞昼未开，游人到处尽裴回。",
            "凭谁借问岩前叟，曾托吾皇一梦来。"
        ],
        "notes": [
            ""
        ],
        "volume": "卷七百三十二",
        "no#": 3
    },
    {
        "title": "和武相公中秋夜西蜀锦楼望月得清字",
        "author": "王良会",
        "biography": "",
        "paragraphs": [
            "德星摇此夜，珥耳满重城。杳霭烟氛色，飘飖砧杵声。",
            "令行秋气爽，乐感素风轻。共赏千年圣，长歌四海清。"
        ],
        "notes": [
            ""
        ],
        "volume": "卷七百三十二",
        "no#": 4
    },
    {
        "title": "星回节游避风台与清平官赋",
        "author": "南诏骠信",
        "biography": "",
        "paragraphs": [
            "避风善阐台，极目见藤越。悲哉古与今，依然烟与月。",
            "自我居震旦，翊卫类夔契。伊昔颈皇运，艰难仰忠烈。",
            "不觉岁云暮，感极星回节。元昶同一心，子孙堪贻厥。"
        ],
        "notes": [
            ""
        ],
        "volume": "卷七百三十二",
        "no#": 5
    },
    {
        "title": "星回节避风台骠信命赋",
        "author": "赵叔达",
        "biography": "",
        "paragraphs": [
            "法驾避星回，波罗毗勇猜。河润冰难合，地暖梅先开。",
            "下令俚柔洽，献𫎩弄栋来。愿将不才质，千载侍游台。"
        ],
        "notes": [
            ""
        ],
        "volume": "卷七百三十二",
        "no#": 6
    },
    {
        "title": "途中诗",
        "author": "杨奇鲲",
        "biography": "",
        "paragraphs": [
            "□□□□□□□，□□□□□□□。风里浪花吹更白，",
            "此际自然无限趣，王程不敢暂留停。"
        ],
        "notes": [
            ""
        ],
        "volume": "卷七百三十二",
        "no#": 7
    },
    {
        "title": "听妓洞云歌",
        "author": "布燮",
        "biography": "",
        "paragraphs": [
            "嵇叔夜，鼓琴饮酒无闲暇。若使当时闻此歌，",
            "一饮一硕犹自醉，无人为尔卜深尘。"
        ],
        "notes": [
            ""
        ],
        "volume": "卷七百三十二",
        "no#": 8
    },
    {
        "title": "思乡作",
        "author": "布燮",
        "biography": "",
        "paragraphs": [
            "泸北行人绝，云南信未还。庭前花不扫，门外柳谁攀。",
            "坐久销银烛，愁多减玉颜。悬心秋夜月，万里照关山。"
        ],
        "notes": [
            ""
        ],
        "volume": "卷七百三十二",
        "no#": 9
    },
    {
        "title": "衔命还国作",
        "author": "朝衡",
        "biography": "",
        "paragraphs": [
            "衔命将辞国，非才忝侍臣。天中恋明主，海外忆慈亲。",
            "伏奏违金阙，騑骖去玉津。蓬莱乡路远，若木故园林。",
            "西望怀恩日，东归感义辰。平生一宝剑，留赠结交人。"
        ],
        "notes": [
            ""
        ],
        "volume": "卷七百三十二",
        "no#": 10
    },
    {
        "title": "绣袈裟衣缘",
        "author": "长屋",
        "biography": "",
        "paragraphs": [
            "山川异域，风月同天。寄诸佛子，共结来缘。"
        ],
        "notes": [
            ""
        ],
        "volume": "卷七百三十二",
        "no#": 11
    },
    {
        "title": "愤怨诗",
        "author": "王巨仁",
        "biography": "",
        "paragraphs": [
            "于公恸哭三年旱，邹衍含愁五月霜。",
            "今我幽愁还似古，皇天无语但苍苍。"
        ],
        "notes": [
            ""
        ],
        "volume": "卷七百三十二",
        "no#": 12
    },
    {
        "title": "立木海上刻诗",
        "author": "李赞华",
        "biography": "",
        "paragraphs": [
            "小山压大山，大山全无力。羞见故乡人，从此投外国。"
        ],
        "notes": [
            ""
        ],
        "volume": "卷七百三十二",
        "no#": 13
    },
    {
        "title": "戏语",
        "author": "成辅端",
        "biography": "",
        "paragraphs": [
            "秦地城池二百年，何期如此贱田园。",
            "一顷麦苗硕伍米，三间堂屋二千钱。"
        ],
        "notes": [
            ""
        ],
        "volume": "卷七百三十二",
        "no#": 14
    },
    {
        "title": "万寿寺歌词",
        "author": "张隐",
        "biography": "",
        "paragraphs": [
            "位乖燮理致伤残，四面墙匡不忍看。",
            "正是花时堪下泪，相公何必更追欢。"
        ],
        "notes": [
            ""
        ],
        "volume": "卷七百三十二",
        "no#": 15
    },
    {
        "title": "迎孙刺史",
        "author": "朱元",
        "biography": "",
        "paragraphs": [
            "昔日郎君今刺史，朱元依旧守朱门。",
            "今朝竹马诸童子，尽是当时竹马孙。"
        ],
        "notes": [
            ""
        ],
        "volume": "卷七百三十二",
        "no#": 16
    },
    {
        "title": "临刑诗",
        "author": "陈璠",
        "biography": "",
        "paragraphs": [
            "积玉堆金官又崇，祸来倏忽变成空。",
            "五年荣贵今何在，不异南柯一梦中。"
        ],
        "notes": [
            ""
        ],
        "volume": "卷七百三十二",
        "no#": 17
    },
    {
        "title": "诗",
        "author": "捧剑仆",
        "biography": "",
        "paragraphs": [
            "青鸟衔葡萄，飞上金井栏。美人恐惊去，不敢卷帘看。"
        ],
        "notes": [
            ""
        ],
        "volume": "卷七百三十二",
        "no#": 18
    },
    {
        "title": "题牡丹",
        "author": "捧剑仆",
        "biography": "",
        "paragraphs": [
            "一种芳菲出后庭，却输桃李得佳名。",
            "谁能为向天人说，从此移根近太清。"
        ],
        "notes": [
            ""
        ],
        "volume": "卷七百三十二",
        "no#": 19
    },
    {
        "title": "将窜留诗",
        "author": "捧剑仆",
        "biography": "",
        "paragraphs": [
            "珍重郭四郎，临行不得别。晓漏动离心，轻车冒残雪。",
            "欲出主人门，零涕暗呜咽。万里隔关山，一心思汉月。"
        ],
        "notes": [
            ""
        ],
        "volume": "卷七百三十二",
        "no#": 20
    }
]