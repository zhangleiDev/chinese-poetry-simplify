[
    {
        "title": "送前汝州李侍御罢归宣城",
        "author": "许棠",
        "biography": "",
        "paragraphs": [
            "吟诗早得名，戴豸又加荣。下国闲归去，他人少此情。",
            "云移寒峤出，烧夹夜江明。重引池塘思，还登谢脁城。"
        ],
        "notes": [
            ""
        ],
        "volume": "卷六百零四",
        "no#": 1
    },
    {
        "title": "失题",
        "author": "许棠",
        "biography": "",
        "paragraphs": [
            "独夜长城下，孤吟近北辰。半天初去雁，穷碛远来人。",
            "月黯氛埃积，风膻帐幕邻。惟闻防虏寇，不语暗伤神。"
        ],
        "notes": [
            ""
        ],
        "volume": "卷六百零四",
        "no#": 2
    },
    {
        "title": "送裴拾遗宰下邽",
        "author": "许棠",
        "biography": "",
        "paragraphs": [
            "受谪因廷谏，兹行不出关。直庐辞玉陛，上马向仙山。",
            "地古桑麻广，城偏仆御闲。县斋高枕卧，犹梦犯天颜。"
        ],
        "notes": [
            ""
        ],
        "volume": "卷六百零四",
        "no#": 3
    },
    {
        "title": "隗嚣宫晚望",
        "author": "许棠",
        "biography": "",
        "paragraphs": [
            "西顾伊兰近，方惊滞极边。水随空谷转，山向夕阳偏。",
            "碛鸟多依地，胡云不满天。秋风动衰草，只觉犬羊膻。"
        ],
        "notes": [
            ""
        ],
        "volume": "卷六百零四",
        "no#": 4
    },
    {
        "title": "江上行",
        "author": "许棠",
        "biography": "",
        "paragraphs": [
            "片席随高鸟，连天积浪间。苇宽云不匝，风广雨无闲。",
            "戍影临孤浦，潮痕在半山。东原归未得，荏苒滞江关。"
        ],
        "notes": [
            ""
        ],
        "volume": "卷六百零四",
        "no#": 5
    },
    {
        "title": "登山",
        "author": "许棠",
        "biography": "",
        "paragraphs": [
            "信步上鸟道，不知身忽高。近空无世界，当楚见波涛。",
            "顶峭松多瘦，崖悬石尽牢。猕猴呼独散，隔水向人号。"
        ],
        "notes": [
            ""
        ],
        "volume": "卷六百零四",
        "no#": 6
    },
    {
        "title": "哭宣城元征君",
        "author": "许棠",
        "biography": "",
        "paragraphs": [
            "高眠终不起，远趣固难知。琴剑今无主，园林旧许谁。",
            "苔封僧坐石，苇涨鹤翘池。后代传青史，方钦道德垂。"
        ],
        "notes": [
            ""
        ],
        "volume": "卷六百零四",
        "no#": 7
    },
    {
        "title": "寄建州姚员外",
        "author": "许棠",
        "biography": "",
        "paragraphs": [
            "诬谮遭遐谪，明君即自知。乡遥辞剑外，身独向天涯。",
            "岭堠蛮云积，闽空瘴雨垂。南来终不遂，日探北归期。"
        ],
        "notes": [
            ""
        ],
        "volume": "卷六百零四",
        "no#": 8
    },
    {
        "title": "送厉校书从事凤翔",
        "author": "许棠",
        "biography": "",
        "paragraphs": [
            "赴辟依丞相，超荣事岂同。城池当陇右，山水是关中。",
            "日有来巴使，秋高出塞鸿。旬休随大旆，应到九成宫。"
        ],
        "notes": [
            ""
        ],
        "volume": "卷六百零四",
        "no#": 9
    },
    {
        "title": "春夜同厉文学先辈会宿",
        "author": "许棠",
        "biography": "",
        "paragraphs": [
            "江汉久分路，京关重聚吟。更为他夜约，方尽昔年心。",
            "月隔明河远，花藏宿鸟深。无眠将及曙，多是说山阴。"
        ],
        "notes": [
            ""
        ],
        "volume": "卷六百零四",
        "no#": 10
    },
    {
        "title": "长安书情",
        "author": "许棠",
        "biography": "",
        "paragraphs": [
            "疏散过闲人，同人不在秦。近来惊白发，方解惜青春。",
            "僻寺居将遍，权门到绝因。行藏如此辈，何以谓谋身。"
        ],
        "notes": [
            ""
        ],
        "volume": "卷六百零四",
        "no#": 11
    },
    {
        "title": "过故洛城",
        "author": "许棠",
        "biography": "",
        "paragraphs": [
            "七百数还穷，城池一旦空。夕阳唯照草，危堞不胜风。",
            "岸断河声别，田荒野色同。去来皆过客，何处问遗宫。"
        ],
        "notes": [
            ""
        ],
        "volume": "卷六百零四",
        "no#": 12
    },
    {
        "title": "寄庐山贾处士",
        "author": "许棠",
        "biography": "",
        "paragraphs": [
            "时泰亦高眠，人皆谓不然。穷经休望辟，饵术止期仙。",
            "彭蠡波涵月，炉峰雪照天。常闻风雨夜，到晓在渔船。"
        ],
        "notes": [
            ""
        ],
        "volume": "卷六百零四",
        "no#": 13
    },
    {
        "title": "下第东归留别郑侍郎",
        "author": "许棠",
        "biography": "",
        "paragraphs": [
            "无才副至公，岂是命难通。分合吟诗老，家宜逐浪空。",
            "别心悬阙下，归念极吴东。唯畏重回日，初情恐不同。"
        ],
        "notes": [
            ""
        ],
        "volume": "卷六百零四",
        "no#": 14
    },
    {
        "title": "泗上早发",
        "author": "许棠",
        "biography": "",
        "paragraphs": [
            "独起无人见，长河夜泛时。平芜疑自动，落月似相随。",
            "楚外离空早，关西去已迟。渔歌闻不绝，却轸洞庭思。"
        ],
        "notes": [
            ""
        ],
        "volume": "卷六百零四",
        "no#": 15
    },
    {
        "title": "赠天台僧",
        "author": "许棠",
        "biography": "",
        "paragraphs": [
            "赤城霞外寺，不忘旧登年。石上吟分海，楼中语近天。",
            "重游空有梦，再隐定无缘。独夜休行道，星辰静照禅。"
        ],
        "notes": [
            ""
        ],
        "volume": "卷六百零四",
        "no#": 16
    },
    {
        "title": "冬夜与友人会宿",
        "author": "许棠",
        "biography": "",
        "paragraphs": [
            "君初离雁塞，我久滞雕阴。隔闰俱劳梦，通宵各话心。",
            "禁风吹漏出，原树映星沉。白昼常多事，无妨到晓吟。"
        ],
        "notes": [
            ""
        ],
        "volume": "卷六百零四",
        "no#": 17
    },
    {
        "title": "送元遂上人归吴中",
        "author": "许棠",
        "biography": "",
        "paragraphs": [
            "落发在王畿，承恩著紫衣。印心谁受请，讲疏自携归。",
            "泛浦龙惊锡，禅云虎绕扉。吴中知久别，庵树想成围。"
        ],
        "notes": [
            ""
        ],
        "volume": "卷六百零四",
        "no#": 18
    },
    {
        "title": "赠志空上人",
        "author": "许棠",
        "biography": "",
        "paragraphs": [
            "了了在心中，南宗与北宗。行高无外染，骨瘦是真容。",
            "饭野盂埋雪，禅云杖倚松。常修不住性，必拟老何峰。"
        ],
        "notes": [
            ""
        ],
        "volume": "卷六百零四",
        "no#": 19
    },
    {
        "title": "边城晚望",
        "author": "许棠",
        "biography": "",
        "paragraphs": [
            "广漠杳无穷，孤城四面空。马行高碛上，日堕迥沙中。",
            "逼晓人移帐，当川树列风。迢迢河外路，知直去崆峒。"
        ],
        "notes": [
            ""
        ],
        "volume": "卷六百零四",
        "no#": 20
    },
    {
        "title": "汴上暮秋",
        "author": "许棠",
        "biography": "",
        "paragraphs": [
            "独立长堤上，西风满客衣。日临秋草广，山接远天微。",
            "岸叶随波尽，沙云与鸟飞。秦人宁有素，去意自知归。"
        ],
        "notes": [
            ""
        ],
        "volume": "卷六百零四",
        "no#": 21
    },
    {
        "title": "春日言怀",
        "author": "许棠",
        "biography": "",
        "paragraphs": [
            "东风万物新，独未到幽人。赋命自多蹇，阳和非不均。",
            "五陵三月暮，百越一家贫。早误闲眠处，无愁异此身。"
        ],
        "notes": [
            ""
        ],
        "volume": "卷六百零四",
        "no#": 22
    },
    {
        "title": "奉天寒食书事",
        "author": "许棠",
        "biography": "",
        "paragraphs": [
            "处处无烟火，人家似暂空。晓林花落雨，寒谷鸟啼风。",
            "故里芳洲外，残春甸服中。谁知独西去，步步泣途穷。"
        ],
        "notes": [
            ""
        ],
        "volume": "卷六百零四",
        "no#": 23
    },
    {
        "title": "长安寓居",
        "author": "许棠",
        "biography": "",
        "paragraphs": [
            "贫寄帝城居，交朋日自疏。愁迎离碛雁，梦逐出关书。",
            "经雨蝉声尽，兼风杵韵余。谁知江徼塞，所忆在樵渔。"
        ],
        "notes": [
            ""
        ],
        "volume": "卷六百零四",
        "no#": 24
    },
    {
        "title": "写怀",
        "author": "许棠",
        "biography": "",
        "paragraphs": [
            "此生居此世，堪笑复堪悲。在处有岐路，何人无别离。",
            "长当多难日，愁过少年时。穷达都判了，休闲镊白髭。"
        ],
        "notes": [
            ""
        ],
        "volume": "卷六百零四",
        "no#": 25
    },
    {
        "title": "白菊",
        "author": "许棠",
        "biography": "",
        "paragraphs": [
            "所尚雪霜姿，非关落帽期。香飘风外别，影到月中疑。",
            "发在林凋后，繁当露冷时。人间稀有此，自古乃无诗。"
        ],
        "notes": [
            ""
        ],
        "volume": "卷六百零四",
        "no#": 26
    },
    {
        "title": "中秋夜对月",
        "author": "许棠",
        "biography": "",
        "paragraphs": [
            "月月势皆圆，中秋朗最偏。万方期一夕，到晓是经年。",
            "影蔽星芒尽，光分物状全。惟应苦吟者，目断向遥天。"
        ],
        "notes": [
            ""
        ],
        "volume": "卷六百零四",
        "no#": 27
    },
    {
        "title": "陪郢州张员外宴白雪楼",
        "author": "许棠",
        "biography": "",
        "paragraphs": [
            "高情日日闲，多宴雪楼间。洒槛江干雨，当筵天际山。",
            "带帆分浪色，驻乐话朝班。岂料羁浮者，樽前得解颜。"
        ],
        "notes": [
            ""
        ],
        "volume": "卷六百零四",
        "no#": 28
    },
    {
        "title": "和薛侍御题兴善寺松",
        "author": "许棠",
        "biography": "",
        "paragraphs": [
            "何年㔉到城，满国响高名。半寺阴常匝，邻坊景亦清。",
            "代多无朽势，风定有余声。自得天然状，非同涧底生。"
        ],
        "notes": [
            ""
        ],
        "volume": "卷六百零四",
        "no#": 29
    },
    {
        "title": "题郑侍郎岩隐十韵",
        "author": "许棠",
        "biography": "",
        "paragraphs": [
            "朝退常归隐，真修大隐情。园林应得趣，岩谷自为名。",
            "野步难寻寺，闲吟少在城。树藏幽洞黑，花照远村明。",
            "海石分湖路，风泉递雨声。性高怜散逸，官达厌公卿。",
            "架引藤重长，阶延笋迸生。青门无到客，紫阁有来莺。",
            "物外身虽隐，区中望本清。终难依此境，坐卧避钧衡。"
        ],
        "notes": [
            ""
        ],
        "volume": "卷六百零四",
        "no#": 30
    },
    {
        "title": "宿灵山兰若",
        "author": "许棠",
        "biography": "",
        "paragraphs": [
            "江心天半寺，一夕万缘空。地出浮云上，星摇积浪中。",
            "滴沤垂阁雨，吹桧送帆风。旦夕闻清磬，唯应是钓翁。"
        ],
        "notes": [
            ""
        ],
        "volume": "卷六百零四",
        "no#": 31
    },
    {
        "title": "亲仁里双鹭",
        "author": "许棠",
        "biography": "",
        "paragraphs": [
            "双去双来日已频，只应知我是江人。对欹雪顶思寻水，",
            "天然不与凡禽类，傍砌听吟性自驯。"
        ],
        "notes": [
            ""
        ],
        "volume": "卷六百零四",
        "no#": 32
    },
    {
        "title": "成纪书事二首",
        "author": "许棠",
        "biography": "",
        "paragraphs": [
            "东吴远别客西秦，怀旧伤时暗洒巾。满野多成无主冢，",
            "闲与将军议戎事，伊兰犹未绝胡尘。",
            "蹉跎远入犬羊中，荏苒将成白首翁。三楚田园归未得，",
            "难问开元向前事，依稀犹认隗嚣宫。"
        ],
        "notes": [
            ""
        ],
        "volume": "卷六百零四",
        "no#": 33
    },
    {
        "title": "秦中遇友人",
        "author": "许棠",
        "biography": "",
        "paragraphs": [
            "半生南走复西驰，愁过杨朱罢泣岐。远梦亦羞归海徼，",
            "旦暮唯闻语征战，看看已欲废吟诗。"
        ],
        "notes": [
            ""
        ],
        "volume": "卷六百零四",
        "no#": 34
    },
    {
        "title": "过分水岭",
        "author": "许棠",
        "biography": "",
        "paragraphs": [
            "陇山高共鸟行齐，瞰险盘空甚蹑梯。云势崩腾时向背，",
            "此去秦川无别路，隔崖穷谷却难迷。"
        ],
        "notes": [
            ""
        ],
        "volume": "卷六百零四",
        "no#": 35
    },
    {
        "title": "讲德陈情上淮南李仆射八首",
        "author": "许棠",
        "biography": "",
        "paragraphs": [
            "天降贤人佐圣时，自然声教满华夷。英明不独中朝仰，",
            "梁城东下虽经战，风俗犹传守旧规。",
            "多朝轩冕冠乾坤，四海皆推圣最尊。楚玉已曾分卞玉，",
            "尝念苍生如赤子，九州无处不沾恩。",
            "未领春闱望早清，况联戎阃控强兵。风威遍布江山静，",
            "东南自此全无事，只为期年政已成。",
            "帝念淮壖疫疹频，牢笼山海委名臣。古来比德由无侣，",
            "多年疲瘵全苏息，须到讴谣日满秦。",
            "三纪吟诗望一名，丹霄待得白头成。已期到老还沾禄，",
            "朱门旧是登龙客，初脱鱼鳞胆尚惊。",
            "东来淮海拜旌旟，不把公卿一字书。曾侍晚斋吟对雪，",
            "唯耻旧桥题处在，荣归无计似相如。",
            "平生南北逐蓬飘，待得名成鬓已凋。寒浦一从抛钓艇，",
            "愁策羸蹄更归去，乱山流水满翻潮。",
            "丹霄空把桂枝归，白首依前著布衣。当路公卿谁见待，",
            "应念无媒居选限，二年须更守渔矶。"
        ],
        "notes": [
            ""
        ],
        "volume": "卷六百零四",
        "no#": 36
    },
    {
        "title": "献独孤尚书",
        "author": "许棠",
        "biography": "",
        "paragraphs": [
            "虚抛南楚滞西秦，白首依前衣白身。退鹢已经三十载，",
            "今日鞠躬高旆下，欲倾肝胆杳无因。"
        ],
        "notes": [
            ""
        ],
        "volume": "卷六百零四",
        "no#": 37
    },
    {
        "title": "将过单于",
        "author": "许棠",
        "biography": "",
        "paragraphs": [
            "荒碛连天堡戍稀，日忧蕃寇却忘机。江山不到处皆到，",
            "并州去路殊迢递，风雨何当达近畿。"
        ],
        "notes": [
            ""
        ],
        "volume": "卷六百零四",
        "no#": 38
    },
    {
        "title": "贞女祠",
        "author": "许棠",
        "biography": "",
        "paragraphs": [
            "何穴藏贞骨，荒祠见旧颜。精灵应自在，云雨不相关。",
            "落石泉多咽，无风树尽闲。唯疑千古后，为瑞向人间。"
        ],
        "notes": [
            ""
        ],
        "volume": "卷六百零四",
        "no#": 39
    },
    {
        "title": "宿华山",
        "author": "许棠",
        "biography": "",
        "paragraphs": [
            "异境良难测，非仙岂合游。星辰方满岳，风雨忽移舟。",
            "喷月泉垂壁，栖松鹤在楼。因知修养处，不必在嵩丘。"
        ],
        "notes": [
            ""
        ],
        "volume": "卷六百零四",
        "no#": 40
    },
    {
        "title": "送张员外西川从事",
        "author": "许棠",
        "biography": "",
        "paragraphs": [
            "为郎不入朝，自是赴嘉招。豸角初离首，金章已在腰。",
            "剑横阴绿野，栈响近丹霄。迎驿应相续，悬愁去路遥。"
        ],
        "notes": [
            ""
        ],
        "volume": "卷六百零四",
        "no#": 41
    },
    {
        "title": "题慈恩寺元遂上人院",
        "author": "许棠",
        "biography": "",
        "paragraphs": [
            "竹槛匝回廊，城中似外方。月云开作片，枝鸟立成行。",
            "径接河源润，庭容塔影凉。天台频去说，谁占最高房。"
        ],
        "notes": [
            ""
        ],
        "volume": "卷六百零四",
        "no#": 42
    },
    {
        "title": "送杜仓曹往沧洲觐叔常侍",
        "author": "许棠",
        "biography": "",
        "paragraphs": [
            "浮阳横巨浸，南巷拥旌旃。别带秦城雨，行闻魏国蝉。",
            "碛鸿来每后，朝日见常先。东鄙云霞广，高林间水天。"
        ],
        "notes": [
            ""
        ],
        "volume": "卷六百零四",
        "no#": 43
    },
    {
        "title": "雕阴道中作",
        "author": "许棠",
        "biography": "",
        "paragraphs": [
            "五月绥州北，途程少郁蒸。马依膻草聚，人抱浊河澄。",
            "迹固长城垒，冤深太子陵。往来经此地，悲苦有谁能。"
        ],
        "notes": [
            ""
        ],
        "volume": "卷六百零四",
        "no#": 44
    },
    {
        "title": "留别从弟郴",
        "author": "许棠",
        "biography": "",
        "paragraphs": [
            "同承太岳胤，俱值太平时。丹陛怀趋计，沧洲负去期。",
            "久贫成蹭蹬，多病惜支离。宗分兼交分，吾知汝亦知。"
        ],
        "notes": [
            ""
        ],
        "volume": "卷六百零四",
        "no#": 45
    },
    {
        "title": "寻山",
        "author": "许棠",
        "biography": "",
        "paragraphs": [
            "蹑履复支筇，深山草木中。隔溪遥避虎，当坞忽闻钟。",
            "落叶多相似，幽禽半不同。群猱呼却散，如此异林翁。"
        ],
        "notes": [
            ""
        ],
        "volume": "卷六百零四",
        "no#": 46
    },
    {
        "title": "送徐侍御充南诏判官",
        "author": "许棠",
        "biography": "",
        "paragraphs": [
            "西去安夷落，乘轺从节行。彤庭传圣旨，异域化戎情。",
            "瘴路穷巴徼，蛮川过峤城。地偏风自杂，天漏月稀明。",
            "危栈连空动，长江到底清。笑宜防狒狒，言好听猩猩。",
            "抚论如敦行，归情自合盟。回期佩印绶，何更见新正。"
        ],
        "notes": [
            ""
        ],
        "volume": "卷六百零四",
        "no#": 47
    },
    {
        "title": "送省玄上人归江东",
        "author": "许棠",
        "biography": "",
        "paragraphs": [
            "释律周儒礼，严持用戒身。安禅思剡石，留偈别都人。",
            "雨合吴江黑，潮移海路新。瓶盂自此去，应不更还秦。"
        ],
        "notes": [
            ""
        ],
        "volume": "卷六百零四",
        "no#": 48
    },
    {
        "title": "送刘校书游东鲁",
        "author": "许棠",
        "biography": "",
        "paragraphs": [
            "内阁劳雠校，东邦忽纵游。才偏精二雅，分合遇诸侯。",
            "暗海龟蒙雨，连空赵魏秋。如经麟见处，驻马瞰荒丘。"
        ],
        "notes": [
            ""
        ],
        "volume": "卷六百零四",
        "no#": 49
    },
    {
        "title": "送金吾侍御奉使日东",
        "author": "许棠",
        "biography": "",
        "paragraphs": [
            "还乡兼作使，到日倍荣亲。向化虽多国，如公有几人。",
            "孤山无返照，积水合苍旻。膝下知难住，金章已系身。"
        ],
        "notes": [
            ""
        ],
        "volume": "卷六百零四",
        "no#": 50
    },
    {
        "title": "题甘露寺",
        "author": "许棠",
        "biography": "",
        "paragraphs": [
            "丹槛拂丹霄，人寰下瞰遥。何年增造化，万古出尘嚣。",
            "地势盘三楚，江声换几朝。满栏皆异药，到顶尽飞桥。",
            "泽广方云梦，山孤数沃焦。中宵霞始散，经腊木稀凋。",
            "铎动天风度，窗明海气消。带鼙分迥堞，当日辨翻潮。",
            "鸟去沉葭菼，帆来映泬。浮生自多事，无计免回镳。"
        ],
        "notes": [
            ""
        ],
        "volume": "卷六百零四",
        "no#": 51
    },
    {
        "title": "冬夜怀真里友人会宿",
        "author": "许棠",
        "biography": "",
        "paragraphs": [
            "静语与高吟，搜神又爽心。各来依帝里，相对似山阴。",
            "漏永星河没，堂寒月彩深。从容不易到，莫惜曙钟侵。"
        ],
        "notes": [
            ""
        ],
        "volume": "卷六百零四",
        "no#": 52
    },
    {
        "title": "陪友人夏夜对月",
        "author": "许棠",
        "biography": "",
        "paragraphs": [
            "后伏中宵月，高秋满魄齐。轮移仙掌外，影下玉绳西。",
            "蝉雀飞多误，星萤出自迷。烦蒸惊顿绝，吟玩畏闻鸡。"
        ],
        "notes": [
            ""
        ],
        "volume": "卷六百零四",
        "no#": 53
    },
    {
        "title": "送从弟筹任告成尉",
        "author": "许棠",
        "biography": "",
        "paragraphs": [
            "海上从戎罢，嵩阳佐县初。故人皆羡去，吾祖旧曾居。",
            "地古多生药，溪灵不聚鱼。唯应寻隐者，闲寺讲仙书。"
        ],
        "notes": [
            ""
        ],
        "volume": "卷六百零四",
        "no#": 54
    },
    {
        "title": "秋日陪陆校书游玉泉",
        "author": "许棠",
        "biography": "",
        "paragraphs": [
            "共爱泉源异，频来不觉劳。散光垂草细，繁响出风高。",
            "沫滞潭花片，沙遗浴鸟毛。尘间喧与闷，须向此中逃。"
        ],
        "notes": [
            ""
        ],
        "volume": "卷六百零四",
        "no#": 55
    },
    {
        "title": "送防州邬员外",
        "author": "许棠",
        "biography": "",
        "paragraphs": [
            "千溪与万嶂，缭绕复峥嵘。太守劳车马，何从驻旆旌。",
            "椒香近满郭，漆货远通京。唯涤双尘耳，东南听政声。"
        ],
        "notes": [
            ""
        ],
        "volume": "卷六百零四",
        "no#": 56
    },
    {
        "title": "过穆陵关",
        "author": "许棠",
        "biography": "",
        "paragraphs": [
            "荒关无守吏，亦耻白衣过。地广人耕绝，天寒雁下多。",
            "东西方自感，雨雪更相和。日暮聊摅思，摇鞭一放歌。"
        ],
        "notes": [
            ""
        ],
        "volume": "卷六百零四",
        "no#": 57
    },
    {
        "title": "江上遇友人",
        "author": "许棠",
        "biography": "",
        "paragraphs": [
            "阙下分离日，杏园花半开。江边相值夜，榆塞雁初来。",
            "坐久河沉斗，吟长月浸杯。鲈鱼非不恋，共有客程催。"
        ],
        "notes": [
            ""
        ],
        "volume": "卷六百零四",
        "no#": 58
    },
    {
        "title": "忆宛陵旧居",
        "author": "许棠",
        "biography": "",
        "paragraphs": [
            "旧忆陵阳北，林园近板桥。江晴帆影满，野迥鹤声遥。",
            "岛径通山市，汀扉上海潮。秦城归去梦，夜夜到渔樵。"
        ],
        "notes": [
            ""
        ],
        "volume": "卷六百零四",
        "no#": 59
    },
    {
        "title": "题闻琴馆",
        "author": "许棠",
        "biography": "",
        "paragraphs": [
            "城非宓贱邑，馆亦号闻琴。乃是前贤意，常留化俗心。",
            "代公存绿绮，谁更寄清音。此迹应无改，寥寥毕古今。"
        ],
        "notes": [
            ""
        ],
        "volume": "卷六百零四",
        "no#": 60
    },
    {
        "title": "寄江上弟妹",
        "author": "许棠",
        "biography": "",
        "paragraphs": [
            "无成归未得，不是不谋归。垂老登云路，犹胜守钓矶。",
            "大荒身去数，穷海信来稀。孤立皆难进，非关命独违。"
        ],
        "notes": [
            ""
        ],
        "volume": "卷六百零四",
        "no#": 61
    },
    {
        "title": "题李昌符丰乐幽居",
        "author": "许棠",
        "biography": "",
        "paragraphs": [
            "诗家依阙下，野景似山中。兰菊俱含露，杉梧为奏风。",
            "破门韦曲对，浅岸御沟通。莫叹连年屈，君须遇至公。"
        ],
        "notes": [
            ""
        ],
        "volume": "卷六百零四",
        "no#": 62
    },
    {
        "title": "青山晚望",
        "author": "许棠",
        "biography": "",
        "paragraphs": [
            "昔人怀感处，此地倍魂消。四海经摇落，三吴正寂寥。",
            "风移残烧远，帆带夕阳遥。欲继前贤迹，谁能似隐招。"
        ],
        "notes": [
            ""
        ],
        "volume": "卷六百零四",
        "no#": 63
    },
    {
        "title": "宣城送进士郑徽赴举",
        "author": "许棠",
        "biography": "",
        "paragraphs": [
            "长安去是归，上马肯沾衣。水国车通少，秦人楚荐稀。",
            "鸿方离北鄙，叶下已西畿。好整丹霄步，知音在紫微。"
        ],
        "notes": [
            ""
        ],
        "volume": "卷六百零四",
        "no#": 64
    },
    {
        "title": "言怀",
        "author": "许棠",
        "biography": "",
        "paragraphs": [
            "万事不关心，终朝但苦吟。久贫惭负债，渐老爱山深。",
            "日月销天外，帆樯弃海阴。荣枯应已定，无复系浮沉。"
        ],
        "notes": [
            ""
        ],
        "volume": "卷六百零四",
        "no#": 65
    },
    {
        "title": "汴河十二韵",
        "author": "许棠",
        "biography": "",
        "paragraphs": [
            "昔年开汴水，元应别有由。或兼通楚塞，宁独为扬州。",
            "直断平芜色，横分积石流。所思千里便，岂计万方忧。",
            "首甚资功济，终难弭宴游。空怀龙舸下，不见锦帆收。",
            "浪倒长汀柳，风欹远岸楼。奔逾怀许竭，澄澈泗滨休。",
            "路要多行客，鱼稀少钓舟。日开天际晚，雁合碛西秋。",
            "一派注沧海，几人生白头。常期身事毕，于此泳东浮。"
        ],
        "notes": [
            ""
        ],
        "volume": "卷六百零四",
        "no#": 66
    },
    {
        "title": "旅中送人归九华",
        "author": "许棠",
        "biography": "",
        "paragraphs": [
            "分与仙山背，多年负翠微。无因随鹿去，只是送人归。",
            "顶木晴摩日，根岚晓润衣。会于猿鸟外，相对掩高扉。"
        ],
        "notes": [
            ""
        ],
        "volume": "卷六百零四",
        "no#": 67
    },
    {
        "title": "送友人归江南",
        "author": "许棠",
        "biography": "",
        "paragraphs": [
            "皇州五更鼓，月落西南维。此时有行客，别我孤舟归。",
            "上国身无主，下第诚可悲。"
        ],
        "notes": [
            ""
        ],
        "volume": "卷六百零四",
        "no#": 68
    },
    {
        "title": "洞庭湖",
        "author": "许棠",
        "biography": "",
        "paragraphs": [
            "空江浩荡景萧然，尽日菰蒲泊钓船。青草浪高三月渡，",
            "犹有渔人数家住，不成村落夕阳边。"
        ],
        "notes": [
            ""
        ],
        "volume": "卷六百零四",
        "no#": 69
    },
    {
        "title": "句",
        "author": "许棠",
        "biography": "",
        "paragraphs": [
            "晓嶂猿开户，寒湫鹿舐冰。",
            "当空吟待月，到晚坐看山。",
            "一年三领郡，领郡管仙山。"
        ],
        "notes": [
            ""
        ],
        "volume": "卷六百零四",
        "no#": 70
    }
]