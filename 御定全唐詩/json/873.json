[
    {
        "title": "题洛阳县壁",
        "author": "李兼",
        "biography": "",
        "paragraphs": [
            "猾吏畏服，县妖破胆。好录政声，闻于御览。"
        ],
        "notes": [
            ""
        ],
        "volume": "卷八百七十三",
        "no#": 1
    },
    {
        "title": "题书卷后语",
        "author": "杜兼",
        "biography": "",
        "paragraphs": [
            "倩俸写来手自校，汝曹读之知圣道，坠之鬻之为不孝。"
        ],
        "notes": [
            ""
        ],
        "volume": "卷八百七十三",
        "no#": 2
    },
    {
        "title": "题李阳冰玉箸篆词",
        "author": "舒元舆",
        "biography": "",
        "paragraphs": [
            "斯去千年，冰生唐时。冰复去矣，后来者谁？",
            "后千年有人，谁能待之。后千年无人，篆止于斯。",
            "呜呼主人，为吾宝之。"
        ],
        "notes": [
            ""
        ],
        "volume": "卷八百七十三",
        "no#": 3
    },
    {
        "title": "判误书纸背",
        "author": "裴谞",
        "biography": "",
        "paragraphs": [
            "这畔似那畔，那畔似这畔。",
            "我也不辞与你判，笑杀门前著靴汉。"
        ],
        "notes": [
            ""
        ],
        "volume": "卷八百七十三",
        "no#": 4
    },
    {
        "title": "又判争猫儿状",
        "author": "裴谞",
        "biography": "",
        "paragraphs": [
            "猫儿不识主，傍家搦老鼠。两家不须争，将来与裴谞。"
        ],
        "notes": [
            ""
        ],
        "volume": "卷八百七十三",
        "no#": 5
    },
    {
        "title": "断僧通状",
        "author": "李翱",
        "biography": "",
        "paragraphs": [
            "上岁童子，二十受戒。君王不朝，父母不拜。",
            "口称贫道，有钱放债。量决十下，牒出东界。"
        ],
        "notes": [
            ""
        ],
        "volume": "卷八百七十三",
        "no#": 6
    },
    {
        "title": "判僧云晏五人聚赌喧诤语",
        "author": "韩滉",
        "biography": "",
        "paragraphs": [
            "正法何曾执贝，空门不积余财。白日既能赌博，",
            "并付江神收管，波中便是泉台。"
        ],
        "notes": [
            ""
        ],
        "volume": "卷八百七十三",
        "no#": 7
    },
    {
        "title": "判道士黄山隐",
        "author": "皇甫大夫",
        "biography": "",
        "paragraphs": [
            "道士黄山隐，轻人复重财。太山将比甑，东海只容杯。",
            "绿绶藏云帔，乌巾换鹿胎。黄泉六个鬼，今夜待君来。"
        ],
        "notes": [
            ""
        ],
        "volume": "卷八百七十三",
        "no#": 8
    },
    {
        "title": "碾驴鞍判",
        "author": "罗绍威",
        "biography": "",
        "paragraphs": [
            "邺城大道甚宽，何故驾车碾鞍？",
            "领鞲驴汉子科决，待驾车汉子喜欢。"
        ],
        "notes": [
            ""
        ],
        "volume": "卷八百七十三",
        "no#": 9
    },
    {
        "title": "批州符",
        "author": "萧结",
        "biography": "",
        "paragraphs": [
            "秧开五叶，蚕长三眠。人皆忙迫，划甚闲船。"
        ],
        "notes": [
            ""
        ],
        "volume": "卷八百七十三",
        "no#": 10
    },
    {
        "title": "判部民诉主簿牒",
        "author": "王鲁",
        "biography": "",
        "paragraphs": [
            "汝虽打草，吾已惊蛇。"
        ],
        "notes": [
            ""
        ],
        "volume": "卷八百七十三",
        "no#": 11
    },
    {
        "title": "戏为冥吏判",
        "author": "伶人",
        "biography": "",
        "paragraphs": [
            "焦湖百里，一任作獭。"
        ],
        "notes": [
            ""
        ],
        "volume": "卷八百七十三",
        "no#": 12
    },
    {
        "title": "自状",
        "author": "张翱",
        "biography": "",
        "paragraphs": [
            "有张翱兮，寓止淮阴。来绮席兮，放恣胸襟。"
        ],
        "notes": [
            ""
        ],
        "volume": "卷八百七十三",
        "no#": 13
    },
    {
        "title": "刺左右膊诗",
        "author": "赵武建",
        "biography": "",
        "paragraphs": [
            "野鸭滩头宿，朝朝被鹘梢。忽惊飞入水，留命到今朝。"
        ],
        "notes": [
            ""
        ],
        "volume": "卷八百七十三",
        "no#": 14
    },
    {
        "title": "刺左臂膊诗",
        "author": "宋元素",
        "biography": "",
        "paragraphs": [
            "昔日已前家未贫，苦将钱物结交亲。",
            "如今失路寻知己，行尽关山无一人。"
        ],
        "notes": [
            ""
        ],
        "volume": "卷八百七十三",
        "no#": 15
    },
    {
        "title": "刺左右膊句",
        "author": "张干",
        "biography": "",
        "paragraphs": [
            "生不怕京兆尹，死不畏阎罗王。"
        ],
        "notes": [
            ""
        ],
        "volume": "卷八百七十三",
        "no#": 16
    }
]