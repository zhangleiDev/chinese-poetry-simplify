[
    {
        "title": "建元寺昼公与崔秀才见过联句，与郑奉礼说同作",
        "author": "皇甫曾",
        "biography": "",
        "paragraphs": [
            "人闲宜岁晚，道者访幽期。独与寒山别，行当暮雪时。——皇甫曾",
            "柏台辞汉主，竹寺寄潜师。荷策知君待，开门笑我迟。——皎然",
            "暮阶县雨足，寒吹绕松枝，理辩尘心妄，经分梵字疑。——郑说",
            "久承黄纸诏，曾赋碧云诗。然诺惊相许，风流话所思。——崔子向",
            "筌忘心己默，磬发夜何其。愿结求羊侣，名山从所之。——皇甫曾"
        ],
        "notes": [
            ""
        ],
        "volume": "卷七百八十九",
        "no#": 1
    },
    {
        "title": "建元寺西院寄李员外纵联句",
        "author": "皇甫曾",
        "biography": "",
        "paragraphs": [
            "寄隐霜台客，相思粉署人。——崔子向",
            "诚知阡陌近，无奈别离频。——皇甫曾",
            "夜色迷双树，钟声警四邻。——郑说",
            "散才徒仰鲍，归梦远知秦。——台上",
            "雨带清笳发，花惊夕漏春。——皎然",
            "招摇随步锡，仿佛听行轮。——崔子向",
            "要路推高足，空林寄一身。——皇甫曾",
            "盛名知独擅，良会忆相亲。——郑说",
            "稍涤心中垢，都遗陌上尘。——崔子向",
            "今宵此堂集，何事少遗民。——皎然"
        ],
        "notes": [
            ""
        ],
        "volume": "卷七百八十九",
        "no#": 2
    },
    {
        "title": "中元日鲍端公宅遇吴天师联句",
        "author": "严维",
        "biography": "",
        "paragraphs": [
            "道流为柱史，教戒下真仙。——严维",
            "共契中元会，初修内景篇。——鲍防",
            "游方依地僻，卜室喜墙连。——谢良辅",
            "宝笥开金箓，华池漱玉泉。——杜弈",
            "怪龙随羽翼，青节降云烟。——李清",
            "昔去遗丹灶，今来变海田。——刘蕃",
            "养形奔二景，炼骨度千年。——谢良弼",
            "骑竹投陂里，携壶挂牖边。——郑概",
            "洞中尝入静，河上旧谈玄。——陈元初",
            "伊洛笙歌远，蓬壶日月偏。——樊珣",
            "青骡蓟训引，白犬伯阳牵。——丘丹",
            "法受相君后，心存象帝先。——吕渭",
            "道成能缩地，功满欲升天。——范淹",
            "何意迷孤性，含情恋数贤。——吴筠"
        ],
        "notes": [
            ""
        ],
        "volume": "卷七百八十九",
        "no#": 3
    },
    {
        "title": "酒语联句，各分一字",
        "author": "严维",
        "biography": "",
        "paragraphs": [
            "山简酣歌倒接z5，——刘蕃",
            "看朱成碧无所知。——鲍防",
            "耳鸣目眩驷马驰，——谢良辅",
            "口称童羖腹鸱夷。——严维",
            "兀然落帽灌酒卮，——沈仲昌",
            "太常吏部相对时。——严维",
            "藉糟枕麹浮酒池，——丘丹",
            "瓮间篱下卧不移。——吕渭",
            "叫呼不应无事悲，——郑概",
            "千日一醒知是谁。——陈元初",
            "左倾右倒人避之。——迥"
        ],
        "notes": [
            ""
        ],
        "volume": "卷七百八十九",
        "no#": 4
    },
    {
        "title": "一字至九字诗联句",
        "author": "严维",
        "biography": "",
        "paragraphs": [
            "东，西，——鲍防",
            "步月，寻溪。——严维",
            "鸟已宿，猿又啼。——郑概",
            "狂流碍石，迸笋穿溪。——成用",
            "望望人烟远，行行萝径迷。——陈元初",
            "探题只应尽墨，持赠更欲封泥。——陈元初",
            "松下流时何岁月，云中幽处屡攀跻。——张叔政",
            "乘兴不知山路远近，缘情莫问日过高低。——贾弇",
            "静听林下潺潺足湍濑，厌问城中喧喧多鼓鼙。——周颂"
        ],
        "notes": [
            ""
        ],
        "volume": "卷七百八十九",
        "no#": 5
    },
    {
        "title": "宣上人病中相寻联句",
        "author": "李益",
        "biography": "",
        "paragraphs": [
            "策杖迎诗客，归房理病身。闲收无效药，遍寄有情人。——广宣",
            "草木分千品，方书问六陈。还知一室内，我尔即天亲。——李益"
        ],
        "notes": [
            ""
        ],
        "volume": "卷七百八十九",
        "no#": 6
    },
    {
        "title": "八月十五夜宣上人独游安国寺山庭院步人迟…乘兴联句",
        "author": "李益",
        "biography": "",
        "paragraphs": [
            "九重城接天花界，三五秋生一夜风。——广宣",
            "行听漏声云散后，遥闻天语月明中。——广宣",
            "含凉阁迥通仙掖，承露盘高出上宫。——李益",
            "谁问独愁门外客，清谈不与此宵同。——李益"
        ],
        "notes": [
            ""
        ],
        "volume": "卷七百八十九",
        "no#": 7
    },
    {
        "title": "重阳夜集兰陵居与宣上人联句",
        "author": "李益",
        "biography": "",
        "paragraphs": [
            "蟋蟀催寒服，茱萸滴露房。酒巡明刻烛，篱菊暗寻芳。——李益",
            "新月和秋露，繁星混夜霜。登高今夕事，九九是天长。——广宣"
        ],
        "notes": [
            ""
        ],
        "volume": "卷七百八十九",
        "no#": 8
    },
    {
        "title": "与宣供奉携瘿尊归杏溪园联句",
        "author": "李益",
        "biography": "",
        "paragraphs": [
            "千畦抱瓮园，一酌瘿尊酒。唯有沃洲僧，时过杏溪臾。——李益",
            "追欢君适性，独饮我空口。儒释事虽殊，文章意多偶。——广宣"
        ],
        "notes": [
            ""
        ],
        "volume": "卷七百八十九",
        "no#": 9
    },
    {
        "title": "兰陵僻居联句",
        "author": "李益",
        "biography": "",
        "paragraphs": [
            "潘岳闲居赋，陶潜独酌谣。二贤成往事，三径是今朝。——广宣",
            "生幸逢唐运，昌时奉帝尧。进思谐启沃，退混即渔樵。——李益",
            "蠹简封延阁，雕阑閟上霄。相从清旷地，秋露挹兰苕。——杜羔"
        ],
        "notes": [
            ""
        ],
        "volume": "卷七百八十九",
        "no#": 10
    },
    {
        "title": "天津桥南山中各题一句",
        "author": "李益",
        "biography": "",
        "paragraphs": [
            "野坐分苔席，——李益",
            "山行绕菊丛。——韦执中",
            "云衣惹不破，——诸葛觉",
            "秋色望来空。——贾岛"
        ],
        "notes": [
            ""
        ],
        "volume": "卷七百八十九",
        "no#": 11
    },
    {
        "title": "红楼下联句",
        "author": "李益",
        "biography": "",
        "paragraphs": [
            "佛刹接重城，红楼切太清。紫云连照耀，丹槛郁峥嵘。——广宣",
            "榱栋烟虹入，轩窗日月平。参差五陵晚，分背八川明。——李益",
            "松韵风初过，莲陂浪欲倾。敬瞻疑涌见，围绕学无生。——杜羔"
        ],
        "notes": [
            ""
        ],
        "volume": "卷七百八十九",
        "no#": 12
    },
    {
        "title": "赋应门照绿苔",
        "author": "李益",
        "biography": "",
        "paragraphs": [
            "宫阙何年月，应门何岁苔。清光一以照，白露共裴回。——李益",
            "珠履久行绝，玉房重未开。妾心正如此，昭阳歌吹来。——法振"
        ],
        "notes": [
            ""
        ],
        "volume": "卷七百八十九",
        "no#": 13
    },
    {
        "title": "寄司空曙李端联句",
        "author": "耿𣲗",
        "biography": "",
        "paragraphs": [
            "长安一分首，万里隔烟波。——王早",
            "海上青山暮，天涯白发多。——耿𣲗",
            "寻僧因看竹，访道或求鹅。——辛晃",
            "云树无猿鸟，阴崖足薜萝。——耿𣲗",
            "醉中留越客，兴里眄庭柯。——辛晃",
            "黄叶身仍逐，丹霄背未摩。——耿𣲗",
            "别愁连旦暮，归梦绕关河。——辛晃",
            "高柳寒蝉对，空阶夜雨和。——耿𣲗",
            "年华空荏苒，名宦转蹉跎。——辛晃",
            "南陌东城路，春来几度过。——耿𣲗"
        ],
        "notes": [
            ""
        ],
        "volume": "卷七百八十九",
        "no#": 14
    },
    {
        "title": "连句多暇赠陆三山人",
        "author": "耿𣲗",
        "biography": "",
        "paragraphs": [
            "一生为墨客，几世作茶仙。——耿𣲗",
            "喜是攀阑者，惭非负鼎贤。——陆羽",
            "禁门闻曙漏，顾渚入晨烟。——耿𣲗",
            "拜井孤城里，携笼万壑前。——陆羽",
            "闲喧悲异趣，语默取同年。——耿𣲗",
            "历落惊相偶，衰羸猥见怜。——陆羽",
            "诗书闻讲诵，文雅接兰荃。——耿𣲗",
            "未敢重芳席，焉能弄彩笺。——陆羽",
            "黑池流研水，径石涩苔钱。——耿𣲗",
            "何事亲香案，无端狎钓船。——陆羽",
            "野中求逸礼，江上访遗编。——耿𣲗",
            "莫发搜歌意，予心或不然。——陆羽"
        ],
        "notes": [
            ""
        ],
        "volume": "卷七百八十九",
        "no#": 15
    },
    {
        "title": "道州春日感兴",
        "author": "李景俭",
        "biography": "",
        "paragraphs": [
            "始见花满枝，又看花满地。——李景俭",
            "且持增气酒，莫滴伤心泪。——吕温",
            "深诚长郁结，芳晨自妍媚。——吕恭",
            "啸歌聊永日，谁知此时意。——李景俭"
        ],
        "notes": [
            ""
        ],
        "volume": "卷七百八十九",
        "no#": 16
    },
    {
        "title": "中秋夜听歌联句",
        "author": "武元衡",
        "biography": "",
        "paragraphs": [
            "此夕来奔月，何时去上天。——崔备",
            "云鬟方自照，玉腕更呈鲜。——裴度",
            "燕婉人间意，飘飖物外缘。——柳公绰",
            "诗裁明月扇，歌索想夫怜。——武元衡",
            "暗染荀香久，长随楚梦偏。——卢放",
            "会当来彩凤。仿佛逐神仙。——卢士玫"
        ],
        "notes": [
            ""
        ],
        "volume": "卷七百八十九",
        "no#": 17
    }
]