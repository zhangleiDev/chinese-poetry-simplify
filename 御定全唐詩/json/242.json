[
    {
        "title": "郢城西楼吟",
        "author": "张继",
        "biography": "",
        "paragraphs": [
            "连山尽塞水萦回，山上戍门临水开。珠帘直下一百丈，",
            "沙洲枫岸无来客，草绿花开山鸟鸣。"
        ],
        "notes": [
            ""
        ],
        "volume": "卷二百四十二",
        "no#": 1
    },
    {
        "title": "登丹阳楼",
        "author": "张继",
        "biography": "",
        "paragraphs": [
            "寒皋那可望，旅客又初还。迢递高楼上，萧疏凉野间。",
            "暮晴依远水，秋兴属连山。浮客时相见，霜凋朱翠颜。"
        ],
        "notes": [
            ""
        ],
        "volume": "卷二百四十二",
        "no#": 2
    },
    {
        "title": "春夜皇甫冉宅欢宴",
        "author": "张继",
        "biography": "",
        "paragraphs": [
            "流落时相见，悲欢共此情。兴因尊酒洽，愁为故人轻。",
            "暗滴花茎露，斜晖月过城。那知横吹笛，江外作边声。"
        ],
        "notes": [
            ""
        ],
        "volume": "卷二百四十二",
        "no#": 3
    },
    {
        "title": "会稽秋晚奉呈于太守",
        "author": "张继",
        "biography": "",
        "paragraphs": [
            "寂寂讼庭幽，森森戟户秋。山光隐危堞，湖色上高楼。",
            "禹穴探书罢，天台作赋游。云浮将越客，岁晚共淹留。"
        ],
        "notes": [
            ""
        ],
        "volume": "卷二百四十二",
        "no#": 4
    },
    {
        "title": "题严陵钓台",
        "author": "张继",
        "biography": "",
        "paragraphs": [
            "旧隐人如在，清风亦似秋。客星沈夜壑，钓石俯春流。",
            "鸟向乔枝聚，鱼依浅濑游。古来芳饵下，谁是不吞钩。"
        ],
        "notes": [
            ""
        ],
        "volume": "卷二百四十二",
        "no#": 5
    },
    {
        "title": "清明日自西午桥至瓜岩村有怀",
        "author": "张继",
        "biography": "",
        "paragraphs": [
            "晚霁龙门雨，春生汝穴风。鸟啼官路静，花发毁垣空。",
            "鸣玉惭时辈，垂丝学老翁。旧游人不见，惆怅洛城东。"
        ],
        "notes": [
            ""
        ],
        "volume": "卷二百四十二",
        "no#": 6
    },
    {
        "title": "洛阳作",
        "author": "张继",
        "biography": "",
        "paragraphs": [
            "洛阳天子县，金谷石崇乡。草色侵官道，花枝出苑墙。",
            "书成休逐客，赋罢遂为郎。贫贱非吾事，西游思自强。"
        ],
        "notes": [
            ""
        ],
        "volume": "卷二百四十二",
        "no#": 7
    },
    {
        "title": "晚次淮阳",
        "author": "张继",
        "biography": "",
        "paragraphs": [
            "微凉风叶下，楚俗转清闲。候馆临秋水，郊扉掩暮山。",
            "月明潮渐近，露湿雁初还。浮客了无定，萍流淮海间。"
        ],
        "notes": [
            ""
        ],
        "volume": "卷二百四十二",
        "no#": 8
    },
    {
        "title": "送窦十九判官使江南",
        "author": "张继",
        "biography": "",
        "paragraphs": [
            "游客淹星纪，裁诗炼土风。今看乘传去，那与问津同。",
            "南郡迎徐子，临川谒谢公。思归一惆怅，于越古亭中。"
        ],
        "notes": [
            ""
        ],
        "volume": "卷二百四十二",
        "no#": 9
    },
    {
        "title": "江上送客游庐山",
        "author": "张继",
        "biography": "",
        "paragraphs": [
            "楚客自相送，沾裳春水边。晚来风信好，并发上江船。",
            "花映新林岸，云开瀑布泉。惬心应在此，佳句向谁传。"
        ],
        "notes": [
            ""
        ],
        "volume": "卷二百四十二",
        "no#": 10
    },
    {
        "title": "酬张二十员外前国子博士窦叔向",
        "author": "张继",
        "biography": "",
        "paragraphs": [
            "故交日零落，心赏寄何人。幸与冯唐遇，心同迹复亲。",
            "语言未终夕，离别又伤春。结念湓城下，闻猿诗兴新。"
        ],
        "notes": [
            ""
        ],
        "volume": "卷二百四十二",
        "no#": 11
    },
    {
        "title": "会稽郡楼雪霁",
        "author": "张继",
        "biography": "",
        "paragraphs": [
            "江城昨夜雪如花，郢客登楼齐望华。夏禹坛前仍聚玉，",
            "数处微明销不尽，湖山清映越人家。"
        ],
        "notes": [
            ""
        ],
        "volume": "卷二百四十二",
        "no#": 12
    },
    {
        "title": "冯翊西楼",
        "author": "张继",
        "biography": "",
        "paragraphs": [
            "城上西楼倚暮天，楼中归望正凄然。近郭乱山横古渡，",
            "陶令好文常对酒，相招那惜醉为眠。"
        ],
        "notes": [
            ""
        ],
        "volume": "卷二百四十二",
        "no#": 13
    },
    {
        "title": "送邹判官往陈留",
        "author": "张继",
        "biography": "",
        "paragraphs": [
            "齐宋伤心地，频年此用兵。女停襄邑杼，农废汶阳耕。",
            "国使乘轺去，诸侯拥节迎。深仁荷君子，薄赋恤黎甿。",
            "火燎原犹热，波摇海未平。应将否泰理，一问鲁诸生。"
        ],
        "notes": [
            ""
        ],
        "volume": "卷二百四十二",
        "no#": 14
    },
    {
        "title": "酬李书记校书越城秋夜见赠",
        "author": "张继",
        "biography": "",
        "paragraphs": [
            "东越秋城夜，西人白发年。寒城警刁斗，孤愤抱龙泉。",
            "凤辇栖岐下，鲸波斗洛川。量空海陵粟，赐乏水衡钱。",
            "投阁嗤扬子，飞书代鲁连。苍苍不可问，余亦赋思玄。"
        ],
        "notes": [
            ""
        ],
        "volume": "卷二百四十二",
        "no#": 15
    },
    {
        "title": "感怀",
        "author": "张继",
        "biography": "",
        "paragraphs": [
            "调与时人背，心将静者论。终年帝城里，不识五侯门。"
        ],
        "notes": [
            ""
        ],
        "volume": "卷二百四十二",
        "no#": 16
    },
    {
        "title": "长相思",
        "author": "张继",
        "biography": "",
        "paragraphs": [
            "辽阳望河县，白首无由见。海上珊瑚枝，年年寄春燕。"
        ],
        "notes": [
            ""
        ],
        "volume": "卷二百四十二",
        "no#": 17
    },
    {
        "title": "奉寄皇甫补阙",
        "author": "张继",
        "biography": "",
        "paragraphs": [
            "京口情人别久，扬州估客来疏。",
            "潮至浔阳回去，相思无处通书。"
        ],
        "notes": [
            ""
        ],
        "volume": "卷二百四十二",
        "no#": 18
    },
    {
        "title": "枫桥夜泊",
        "author": "张继",
        "biography": "",
        "paragraphs": [
            "月落乌啼霜满天，江枫渔父对愁眠。",
            "姑苏城外寒山寺，夜半钟声到客船。"
        ],
        "notes": [
            ""
        ],
        "volume": "卷二百四十二",
        "no#": 19
    },
    {
        "title": "阊门即事",
        "author": "张继",
        "biography": "",
        "paragraphs": [
            "耕夫召募逐楼船，春草青青万顷田。",
            "试上吴门窥郡郭，清明几处有新烟。"
        ],
        "notes": [
            ""
        ],
        "volume": "卷二百四十二",
        "no#": 20
    },
    {
        "title": "安公房问法",
        "author": "张继",
        "biography": "",
        "paragraphs": [
            "流年一日复一日，世事何时是了时。",
            "试向东林问禅伯，遣将心地学琉璃。"
        ],
        "notes": [
            ""
        ],
        "volume": "卷二百四十二",
        "no#": 21
    },
    {
        "title": "上清词",
        "author": "张继",
        "biography": "",
        "paragraphs": [
            "紫阳宫女捧丹砂，王母令过汉帝家。",
            "春风不肯停仙驭，却向蓬莱看杏花。"
        ],
        "notes": [
            ""
        ],
        "volume": "卷二百四十二",
        "no#": 22
    },
    {
        "title": "送顾况泗上觐叔父",
        "author": "张继",
        "biography": "",
        "paragraphs": [
            "吴乡岁贡足嘉宾，后进之中见此人。",
            "别业更临洙泗上，拟将书卷对残春。"
        ],
        "notes": [
            ""
        ],
        "volume": "卷二百四十二",
        "no#": 23
    },
    {
        "title": "留别",
        "author": "张继",
        "biography": "",
        "paragraphs": [
            "何事千年遇圣君，坐令双鬓老江云。",
            "南行更入山深浅，岐路悠悠水自分。"
        ],
        "notes": [
            ""
        ],
        "volume": "卷二百四十二",
        "no#": 24
    },
    {
        "title": "送张中丞归使幕",
        "author": "张继",
        "biography": "",
        "paragraphs": [
            "独受主恩归，当朝似者稀。玉壶分御酒，金殿赐春衣。",
            "拂席流莺醉，鸣鞭骏马肥。满台簪白笔，捧手恋清辉。"
        ],
        "notes": [
            ""
        ],
        "volume": "卷二百四十二",
        "no#": 25
    },
    {
        "title": "华州夜宴庾侍御宅",
        "author": "张继",
        "biography": "",
        "paragraphs": [
            "世故他年别，心期此夜同。千峰孤烛外，片雨一更中。",
            "酒客逢山简，诗人得谢公。自怜驱匹马，拂曙向关东。"
        ],
        "notes": [
            ""
        ],
        "volume": "卷二百四十二",
        "no#": 26
    },
    {
        "title": "赠章八元",
        "author": "张继",
        "biography": "",
        "paragraphs": [
            "相见谈经史，江楼坐夜阑。风声吹户响，灯影照人寒。",
            "俗薄交游尽，时危出处难。衰年逢二妙，亦得闷怀宽。"
        ],
        "notes": [
            ""
        ],
        "volume": "卷二百四十二",
        "no#": 27
    },
    {
        "title": "城西虎跑寺",
        "author": "张继",
        "biography": "",
        "paragraphs": [
            "石势虎蹲伏，山形龙屈盘。寺开梁殿阁，坟掩晋衣冠。",
            "出涧泉声细，斜阳塔影寒。近城多□□，栖息此中安。"
        ],
        "notes": [
            ""
        ],
        "volume": "卷二百四十二",
        "no#": 28
    },
    {
        "title": "褚主簿宅会毕庶子钱员外郎使君",
        "author": "张继",
        "biography": "",
        "paragraphs": [
            "开瓮腊酒熟，主人心赏同。斜阳疏竹上，残雪乱山中。",
            "更喜宣城印，朝廷与谢公。"
        ],
        "notes": [
            ""
        ],
        "volume": "卷二百四十二",
        "no#": 29
    },
    {
        "title": "奉送王相公赴幽州",
        "author": "张继",
        "biography": "",
        "paragraphs": [
            "黄阁开帏幄，丹墀拜冕旒。位高汤左相，权总汉诸侯。",
            "不改周南化，仍分赵北忧。双旌过易水，千骑入幽州。",
            "塞草连天暮，边风动地愁。无因随远道，结束佩吴钩。"
        ],
        "notes": [
            ""
        ],
        "volume": "卷二百四十二",
        "no#": 30
    },
    {
        "title": "重经巴丘",
        "author": "张继",
        "biography": "",
        "paragraphs": [
            "昔年高接李膺欢，日泛仙舟醉碧澜。诗句乱随青草落，",
            "今日片帆城下去，秋风回首泪阑干。"
        ],
        "notes": [
            ""
        ],
        "volume": "卷二百四十二",
        "no#": 31
    },
    {
        "title": "九日巴丘杨公台上宴集",
        "author": "张继",
        "biography": "",
        "paragraphs": [
            "凄凄霜日上高台，水国秋凉客思哀。万叠银山寒浪起，",
            "江汉路长身不定，菊花三笑旅怀开。"
        ],
        "notes": [
            ""
        ],
        "volume": "卷二百四十二",
        "no#": 32
    },
    {
        "title": "游灵岩",
        "author": "张继",
        "biography": "",
        "paragraphs": [
            "灵岩有路入烟霞，台殿高低释子家。风满回廊飘坠叶，",
            "谁谓无生真可学，山中亦自有年华。"
        ],
        "notes": [
            ""
        ],
        "volume": "卷二百四十二",
        "no#": 33
    },
    {
        "title": "河间献王墓",
        "author": "张继",
        "biography": "",
        "paragraphs": [
            "汉家宗室独称贤，遗事闲中见旧编。偶过河间寻往迹，",
            "雅乐未兴人已逝，雄歌依旧大风传。"
        ],
        "notes": [
            ""
        ],
        "volume": "卷二百四十二",
        "no#": 34
    },
    {
        "title": "秋日道中",
        "author": "张继",
        "biography": "",
        "paragraphs": [
            "齐鲁西风草树秋，川原高下过东州。道边白鹤来华表，",
            "径行俯仰成今古，却忆当年赋远游。"
        ],
        "notes": [
            ""
        ],
        "volume": "卷二百四十二",
        "no#": 35
    },
    {
        "title": "华清宫",
        "author": "张继",
        "biography": "",
        "paragraphs": [
            "天宝承平奈乐何，华清宫殿郁嵯峨。朝元阁峻临秦岭，",
            "只今惟有温泉水，呜咽声中感慨多。"
        ],
        "notes": [
            ""
        ],
        "volume": "卷二百四十二",
        "no#": 36
    },
    {
        "title": "春申君祠",
        "author": "张继",
        "biography": "",
        "paragraphs": [
            "春申祠宇空山里，古柏阴阴石泉水。日暮江南无主人，",
            "当时珠履三千客，赵使怀惭不敢言。"
        ],
        "notes": [
            ""
        ],
        "volume": "卷二百四十二",
        "no#": 37
    },
    {
        "title": "人日代客子是日立春",
        "author": "张继",
        "biography": "",
        "paragraphs": [
            "人日兼春日，长怀复短怀。遥知双彩胜，并在一金钗。"
        ],
        "notes": [
            ""
        ],
        "volume": "卷二百四十二",
        "no#": 38
    },
    {
        "title": "寄郑员外",
        "author": "张继",
        "biography": "",
        "paragraphs": [
            "经月愁闻雨，新年苦忆君。何时共登眺，整屐待晴云。"
        ],
        "notes": [
            ""
        ],
        "volume": "卷二百四十二",
        "no#": 39
    },
    {
        "title": "饮李十二宅",
        "author": "张继",
        "biography": "",
        "paragraphs": [
            "重门敞春夕，灯烛霭余辉。醉我百尊酒，留连夜未归。"
        ],
        "notes": [
            ""
        ],
        "volume": "卷二百四十二",
        "no#": 40
    },
    {
        "title": "山家",
        "author": "张继",
        "biography": "",
        "paragraphs": [
            "板桥人渡泉声，茅簷日午鸡鸣。",
            "莫嗔焙茶烟暗，却喜晒谷天晴。"
        ],
        "notes": [
            ""
        ],
        "volume": "卷二百四十二",
        "no#": 41
    },
    {
        "title": "归山",
        "author": "张继",
        "biography": "",
        "paragraphs": [
            "心事数茎白发，生涯一片青山。",
            "空林有雪相待，古道无人独还。"
        ],
        "notes": [
            ""
        ],
        "volume": "卷二百四十二",
        "no#": 42
    },
    {
        "title": "金谷园",
        "author": "张继",
        "biography": "",
        "paragraphs": [
            "彩楼歌馆正融融，一骑星飞锦帐空。",
            "老尽名花春不管，年年啼鸟怨东风。"
        ],
        "notes": [
            ""
        ],
        "volume": "卷二百四十二",
        "no#": 43
    },
    {
        "title": "邮亭",
        "author": "张继",
        "biography": "",
        "paragraphs": [
            "云淡山横日欲斜，邮亭下马对残花。",
            "自从身逐征西府，每到开时不在家。"
        ],
        "notes": [
            ""
        ],
        "volume": "卷二百四十二",
        "no#": 44
    },
    {
        "title": "宿白马寺",
        "author": "张继",
        "biography": "",
        "paragraphs": [
            "白马驮经事已空，断碑残刹见遗踪。",
            "萧萧茅屋秋风起，一夜雨声羁思浓。"
        ],
        "notes": [
            ""
        ],
        "volume": "卷二百四十二",
        "no#": 45
    },
    {
        "title": "明德宫",
        "author": "张继",
        "biography": "",
        "paragraphs": [
            "碧瓦朱楹白昼闲，金衣宝扇晓风寒。",
            "摩云观阁高如许，长对河流出断山。"
        ],
        "notes": [
            ""
        ],
        "volume": "卷二百四十二",
        "no#": 46
    },
    {
        "title": "读峄山碑",
        "author": "张继",
        "biography": "",
        "paragraphs": [
            "六国平来四海家，相君当代擅才华。",
            "谁知颂德山头石，却与他人戒后车。"
        ],
        "notes": [
            ""
        ],
        "volume": "卷二百四十二",
        "no#": 47
    },
    {
        "title": "句",
        "author": "张继",
        "biography": "",
        "paragraphs": [
            "汉月经时掩，胡尘与岁深。。"
        ],
        "notes": [
            ""
        ],
        "volume": "卷二百四十二",
        "no#": 48
    }
]