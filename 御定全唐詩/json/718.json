[
    {
        "title": "颂鲁",
        "author": "苏拯",
        "biography": "",
        "paragraphs": [
            "天推鲁仲尼，周游布典坟。游遍七十国，不令遇一君。",
            "一国如一遇，单车不转轮。良由至化力，为国不为身。",
            "礼乐行未足，邅回厄于陈。礼乐今有余，衮旒当圣人。",
            "伤哉绝粮议，千载误云云。"
        ],
        "notes": [
            ""
        ],
        "volume": "卷七百一十八",
        "no#": 1
    },
    {
        "title": "医人",
        "author": "苏拯",
        "biography": "",
        "paragraphs": [
            "古人医在心，心正药自真。今人医在手，手滥药不神。",
            "我愿天地炉，多衔扁鹊身。遍行君臣药，先从冻馁均。",
            "自然六合内，少闻贫病人。"
        ],
        "notes": [
            ""
        ],
        "volume": "卷七百一十八",
        "no#": 2
    },
    {
        "title": "西施",
        "author": "苏拯",
        "biography": "",
        "paragraphs": [
            "吴王从骄佚，天产西施出。岂徒伐一人，所希救群物。",
            "良由上天意，恶盈戒奢侈。不独破吴国，不独生越水。",
            "在周名褒姒，在纣名妲己。变化本多涂，生杀亦如此。",
            "君王政不修，立地生西子。"
        ],
        "notes": [
            ""
        ],
        "volume": "卷七百一十八",
        "no#": 3
    },
    {
        "title": "金谷园",
        "author": "苏拯",
        "biography": "",
        "paragraphs": [
            "积金累作山，山高小于址。栽花比绿珠，花落还相似。",
            "徒有敌国富，不能买东市。徒有绝世容，不能楼上死。",
            "只此上高楼，何如在平地。"
        ],
        "notes": [
            ""
        ],
        "volume": "卷七百一十八",
        "no#": 4
    },
    {
        "title": "巫山",
        "author": "苏拯",
        "biography": "",
        "paragraphs": [
            "昔时亦云雨，今时亦云雨。自是荒淫多，梦得巫山女。",
            "从来圣明君，可听妖魅语。只今峰上云，徒自生容与。"
        ],
        "notes": [
            ""
        ],
        "volume": "卷七百一十八",
        "no#": 5
    },
    {
        "title": "贾客",
        "author": "苏拯",
        "biography": "",
        "paragraphs": [
            "长帆挂短舟，所愿疾如箭。得丧一惊飘，生死无良贱。",
            "不谓天不佑，自是人苟患。尝言海利深，利深不如浅。"
        ],
        "notes": [
            ""
        ],
        "volume": "卷七百一十八",
        "no#": 6
    },
    {
        "title": "狡兔行",
        "author": "苏拯",
        "biography": "",
        "paragraphs": [
            "秋来无骨肥，鹰犬遍原野。草中三穴无处藏，"
        ],
        "notes": [
            ""
        ],
        "volume": "卷七百一十八",
        "no#": 7
    },
    {
        "title": "长城",
        "author": "苏拯",
        "biography": "",
        "paragraphs": [
            "嬴氏设防胡，烝沙筑冤垒。蒙公取勋名，岂算生民死。",
            "运畚力不禁，碎身砂碛里。黔黎欲半空，长城舂未已。",
            "皇天潜鼓怒，力化一女子。遂使万雉崩，不尽数行泪。",
            "自古进身者，本非陷物致。当时文德修，不到三世地。"
        ],
        "notes": [
            ""
        ],
        "volume": "卷七百一十八",
        "no#": 8
    },
    {
        "title": "织妇女",
        "author": "苏拯",
        "biography": "",
        "paragraphs": [
            "伊余尽少女，一种饰螓首。徒能事机杼，与之作歌舞。",
            "歌舞片时间，黄金翻袖取。只看舞者乐，岂念织者苦。",
            "感此尝忆古人言，一妇不织天下寒。"
        ],
        "notes": [
            ""
        ],
        "volume": "卷七百一十八",
        "no#": 9
    },
    {
        "title": "古塞下",
        "author": "苏拯",
        "biography": "",
        "paragraphs": [
            "百战已休兵，寒云愁未歇。血染长城沙，马踏征人骨。",
            "早得用蛾眉，免陷边戍卒。始知髦头星，不在弯弓没。"
        ],
        "notes": [
            ""
        ],
        "volume": "卷七百一十八",
        "no#": 10
    },
    {
        "title": "水旱祷",
        "author": "苏拯",
        "biography": "",
        "paragraphs": [
            "祷祈勿告天，酒浆勿浇地。阴阳和也无妖气，"
        ],
        "notes": [
            ""
        ],
        "volume": "卷七百一十八",
        "no#": 11
    },
    {
        "title": "邹律",
        "author": "苏拯",
        "biography": "",
        "paragraphs": [
            "邹律暖燕谷，青史徒编录。人心不变迁，空吹闲草木。",
            "世患有三惑，尔律莫能抑。边苦有长征，尔律莫能息。",
            "斯术未济时，斯律亦何益。争如至公一开口，"
        ],
        "notes": [
            ""
        ],
        "volume": "卷七百一十八",
        "no#": 12
    },
    {
        "title": "蜘蛛谕",
        "author": "苏拯",
        "biography": "",
        "paragraphs": [
            "春蚕吐出丝，济世功不绝。蜘蛛吐出丝，飞虫成聚血。",
            "蚕丝何专利，尔丝何专孽。映日张网罗，遮天亦何别。",
            "傥居要地门，害物可堪说。网成虽福己，网败还祸尔。",
            "小人与君子，利害一如此。"
        ],
        "notes": [
            ""
        ],
        "volume": "卷七百一十八",
        "no#": 13
    },
    {
        "title": "猎犬行",
        "author": "苏拯",
        "biography": "",
        "paragraphs": [
            "猎犬未成行，狐兔无奈何。猎犬今盈群，狐兔依旧多。",
            "自尔初跳跃，人言多拏躩。常指天外狼，立可口中嚼。",
            "骨长毛衣重，烧残烟草薄。狡兔何曾擒，时把家鸡捉。",
            "食尽者饭翻，增养者恶壮。可嗟猎犬壮复壮，"
        ],
        "notes": [
            ""
        ],
        "volume": "卷七百一十八",
        "no#": 14
    },
    {
        "title": "断火谣",
        "author": "苏拯",
        "biography": "",
        "paragraphs": [
            "谁谓之推贤，于世何功果。绝尔晋侯交，禁我唐虞火。",
            "国闭檀榆烟，大礼成隳堕。暗室枯槁饭，冷面相看坐。",
            "阳升既非佑，阴伏若为佐。焉冻群生腹，将止天下祸。",
            "但究冤滥刑，天道无不可。鄙哉前朝翊赞臣，"
        ],
        "notes": [
            ""
        ],
        "volume": "卷七百一十八",
        "no#": 15
    },
    {
        "title": "思妇吟",
        "author": "苏拯",
        "biography": "",
        "paragraphs": [
            "秋风雁又归，边信一何早。揽衣出门望，落叶满长道。",
            "一从秉箕帚，十载孤怀抱。可堪日日醉宠荣，"
        ],
        "notes": [
            ""
        ],
        "volume": "卷七百一十八",
        "no#": 16
    },
    {
        "title": "雉兔者",
        "author": "苏拯",
        "biography": "",
        "paragraphs": [
            "所猎一何酷，终年耗林麓。飞走如未空，贪残岂知足。",
            "尝闻猎书史，可以鉴荣辱。尝闻猎贤良，可以霸邦国。",
            "如何纵网罗，空成肥骨肉。和济俱不闻，曷所禳颠覆。",
            "谁能为扣天地炉，铸此伤生其可乎！"
        ],
        "notes": [
            ""
        ],
        "volume": "卷七百一十八",
        "no#": 17
    },
    {
        "title": "药草",
        "author": "苏拯",
        "biography": "",
        "paragraphs": [
            "天子恤疲瘵，坤灵奉其职。年年济世功，贵贱相兼植。",
            "因产众草中，所希采者识。一枝当若神，千金亦何直。",
            "生草不生药，无以彰士德。生药不生草，无以彰奇特。",
            "国忠在臣贤，民患凭药力。灵草犹如此，贤人岂多得。"
        ],
        "notes": [
            ""
        ],
        "volume": "卷七百一十八",
        "no#": 18
    },
    {
        "title": "凡草诫",
        "author": "苏拯",
        "biography": "",
        "paragraphs": [
            "野草凡不凡，亦应生和出。锄夫耘药栏，根不留其一。",
            "良田本芜秽，著地成弃物。人生行不修，何门可容膝。",
            "不唯不尔容，得无凡草嫉。贤愚偃仰间，鉴之宜日日。"
        ],
        "notes": [
            ""
        ],
        "volume": "卷七百一十八",
        "no#": 19
    },
    {
        "title": "明禁忌",
        "author": "苏拯",
        "biography": "",
        "paragraphs": [
            "阴阳家有书，卜筑多禁忌。土中若有神，穴处何无祟。",
            "我识先贤意，本诫骄侈地。恣欲创楼台，率情染朱翠。",
            "四面兴土功，四时妨农事。可以没凶灾，四隅通一二。",
            "一年省修营，万民停困踬。动若契于理，福匪神之遗。",
            "动若越于常，祸乃身之致。神在虚无间，土中非神位。"
        ],
        "notes": [
            ""
        ],
        "volume": "卷七百一十八",
        "no#": 20
    },
    {
        "title": "伤彩饰",
        "author": "苏拯",
        "biography": "",
        "paragraphs": [
            "朝见亦光彩，暮见亦光彩。一旦风雨飘，十分无一在。",
            "尔形才似削，尔貌不如昨。本为是凡姿，谁教染丹雘。",
            "虚饰片时间，天意以为恶。物假犹如此，人假争堪作。"
        ],
        "notes": [
            ""
        ],
        "volume": "卷七百一十八",
        "no#": 21
    },
    {
        "title": "世迷",
        "author": "苏拯",
        "biography": "",
        "paragraphs": [
            "乌兔日夜行，与人运枯荣。为善不常缺，为恶不常盈。",
            "天道无阿党，人心自覆倾。所以多迁变，宁合天地情。",
            "我愿造化手，莫放狐兔走。恣海产珍奇，纵地生花柳。",
            "美者一齐美，丑者一齐丑。民心归大朴，战争亦何有。"
        ],
        "notes": [
            ""
        ],
        "volume": "卷七百一十八",
        "no#": 22
    },
    {
        "title": "鸱枭",
        "author": "苏拯",
        "biography": "",
        "paragraphs": [
            "为害未为害，其如污物类。斯言之一玷，流传极天地。",
            "良木不得栖，清波不得戏。曾戏水堪疑，曾栖树终弃。",
            "天不歼尔族，与夫恶相济。地若默尔声，与夫妖为讳。",
            "一时怀害心，千古不能替。伤哉丑行人，兹禽亦为譬。"
        ],
        "notes": [
            ""
        ],
        "volume": "卷七百一十八",
        "no#": 23
    },
    {
        "title": "山中道者",
        "author": "苏拯",
        "biography": "",
        "paragraphs": [
            "筇杖六尺许，坐石流泉所。举头看古松，似对仙鹤语。",
            "是时天气清，四迥无尘侣。顾我笑相迎，知有丹砂异。"
        ],
        "notes": [
            ""
        ],
        "volume": "卷七百一十八",
        "no#": 24
    },
    {
        "title": "渔人",
        "author": "苏拯",
        "biography": "",
        "paragraphs": [
            "垂竿朝与暮，披蓑卧横楫。不问清平时，自乐沧波业。",
            "长畏不得闲，几度避游畋。当笑钓台上，逃名名却传。"
        ],
        "notes": [
            ""
        ],
        "volume": "卷七百一十八",
        "no#": 25
    },
    {
        "title": "闻猿",
        "author": "苏拯",
        "biography": "",
        "paragraphs": [
            "秋风飒飒猿声起，客恨猿哀一相似。",
            "漫向孤危惊客心，何曾解入笙歌耳。"
        ],
        "notes": [
            ""
        ],
        "volume": "卷七百一十八",
        "no#": 26
    },
    {
        "title": "经马嵬坡",
        "author": "苏拯",
        "biography": "",
        "paragraphs": [
            "一从杀贵妃，春来花无意。此地纵千年，土香犹破鼻。",
            "宠既出常理，辱岂同常死。一等异于众，倾覆皆如此。"
        ],
        "notes": [
            ""
        ],
        "volume": "卷七百一十八",
        "no#": 27
    },
    {
        "title": "经鹤台",
        "author": "苏拯",
        "biography": "",
        "paragraphs": [
            "筑台非谓贤，独聚乘轩鹤。六马不能驭，九皋欲何托。",
            "一旦敌兵来，万民同陨濩。如何警露禽，不似衔环雀。",
            "一物欲误时，众类皆成恶。至今台基上，飞鸟不至泊。"
        ],
        "notes": [
            ""
        ],
        "volume": "卷七百一十八",
        "no#": 28
    },
    {
        "title": "寄远",
        "author": "苏拯",
        "biography": "",
        "paragraphs": [
            "游子虽惜别，一去何时见。飞鸟犹恋巢，万里亦何远。",
            "妾愿化为霜，日日下河梁。若能侵鬓色，先染薄情郎。"
        ],
        "notes": [
            ""
        ],
        "volume": "卷七百一十八",
        "no#": 29
    }
]