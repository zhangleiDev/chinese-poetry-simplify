[
    {
        "title": "送惟良上人归江南",
        "author": "卢纶",
        "biography": "",
        "paragraphs": [
            "落日映危樯，归僧向岳阳。注瓶寒浪静，读律夜船香。",
            "苦雾沈山影，阴霾发海光。群生一何负，多病礼医王。"
        ],
        "notes": [
            ""
        ],
        "volume": "卷二百七十六",
        "no#": 1
    },
    {
        "title": "送韩都护还边",
        "author": "卢纶",
        "biography": "",
        "paragraphs": [
            "好勇知名早，争雄上将间。战多春入塞，猎惯夜登山。",
            "阵合龙蛇动，军移草木闲。今来部曲尽，白首过萧关。"
        ],
        "notes": [
            ""
        ],
        "volume": "卷二百七十六",
        "no#": 2
    },
    {
        "title": "送吉中孚校书归楚州旧山",
        "author": "卢纶",
        "biography": "",
        "paragraphs": [
            "青袍芸阁郎，谈笑挹侯王。旧箓藏云穴，新诗满帝乡。",
            "名高闲不得，到处人争识。谁知冰雪颜，已杂风尘色。",
            "此去复如何，东皋岐路多。藉芳临紫陌，回首忆沧波。",
            "年来倦萧索，但说淮南乐。并楫湖上游，连樯月中泊。",
            "沿溜入阊门，千灯夜市喧。喜逢邻舍伴，遥语问乡园。",
            "下淮风自急，树杪分郊邑。送客随岸行，离人出帆立。",
            "渔村绕水田，澹澹隔晴烟。欲就林中醉，先期石上眠。",
            "林昏天未曙，但向云边去。暗入无路山，心知有花处。",
            "登高日转明，下望见春城。洞里草空长，冢边人自耕。",
            "寥寥行异境，过尽千峰影。露色凝古坛，泉声落寒井。",
            "仙成不可期，多别自堪悲。为问桃源客，何人见乱时。"
        ],
        "notes": [
            ""
        ],
        "volume": "卷二百七十六",
        "no#": 3
    },
    {
        "title": "送姨弟裴均尉诸暨",
        "author": "卢纶",
        "biography": "",
        "paragraphs": [
            "相悲得成长，同是外家恩。旧业废三亩，弱年成一门。",
            "城开山日早，吏散渚禽喧。东阁谬容止，予心君冀言。"
        ],
        "notes": [
            ""
        ],
        "volume": "卷二百七十六",
        "no#": 4
    },
    {
        "title": "送邓州崔长史",
        "author": "卢纶",
        "biography": "",
        "paragraphs": [
            "出山车骑次诸侯，坐领图书见督邮。绕郭桑麻通淅口，",
            "闻说元规偏爱月，知君长得伴登楼。"
        ],
        "notes": [
            ""
        ],
        "volume": "卷二百七十六",
        "no#": 5
    },
    {
        "title": "送盐铁裴判官入蜀",
        "author": "卢纶",
        "biography": "",
        "paragraphs": [
            "传诏收方贡，登车著赐衣。榷商蛮客富，税地芋田肥。",
            "云白风雷歇，林清洞穴稀。炎凉君莫问，见即在忘归。"
        ],
        "notes": [
            ""
        ],
        "volume": "卷二百七十六",
        "no#": 6
    },
    {
        "title": "送魏广下第归扬州",
        "author": "卢纶",
        "biography": "",
        "paragraphs": [
            "楚乡云水内，春日众山开。淮浪参差起，江帆次第来。",
            "独归初失桂，共醉忽停杯。汉诏年年有，何愁掩上才。"
        ],
        "notes": [
            ""
        ],
        "volume": "卷二百七十六",
        "no#": 7
    },
    {
        "title": "送潘述应宏词下第归江南",
        "author": "卢纶",
        "biography": "",
        "paragraphs": [
            "愁与醉相和，昏昏竟若何。感年怀阙久，失意梦乡多。",
            "雨里行青草，山前望白波。江楼覆棋好，谁引仲宣过。"
        ],
        "notes": [
            ""
        ],
        "volume": "卷二百七十六",
        "no#": 8
    },
    {
        "title": "送从舅成都县丞广归蜀",
        "author": "卢纶",
        "biography": "",
        "paragraphs": [
            "褒谷通岷岭，青冥此路深。晚程椒瘴热，野饭荔枝阴。",
            "古郡三刀夜，春桥万里心。唯应对杨柳，暂醉卓家琴。"
        ],
        "notes": [
            ""
        ],
        "volume": "卷二百七十六",
        "no#": 9
    },
    {
        "title": "送宋校书赴宣州幕",
        "author": "卢纶",
        "biography": "",
        "paragraphs": [
            "南想宣城郡，清江野戍闲。艨艟高映浦，睥睨曲随山。",
            "名寄图书内，威生将吏间。春行板桥暮，应伴庾公还。"
        ],
        "notes": [
            ""
        ],
        "volume": "卷二百七十六",
        "no#": 10
    },
    {
        "title": "送李纵别驾加员外郎却赴常州幕",
        "author": "卢纶",
        "biography": "",
        "paragraphs": [
            "霄汉正联飞，江湖又独归。暂欢同赐被，不待易朝衣。",
            "山雨迎军晚，芦风候火微。还当宴铃阁，谢守亦光辉。"
        ],
        "notes": [
            ""
        ],
        "volume": "卷二百七十六",
        "no#": 11
    },
    {
        "title": "送元赞府重任龙门县",
        "author": "卢纶",
        "biography": "",
        "paragraphs": [
            "二职亚陶公，归程与梦同。柳垂平泽雨，鱼跃大河风。",
            "混迹威长在，孤清志自雄。应嗤向隅者，空寄路尘中。"
        ],
        "notes": [
            ""
        ],
        "volume": "卷二百七十六",
        "no#": 12
    },
    {
        "title": "送黎燧尉阳翟",
        "author": "卢纶",
        "biography": "",
        "paragraphs": [
            "玉貌承严训，金声称上才。列筵青草偃，骤马绿杨开。",
            "潘县花添发，梅家鹤暂来。谁知望恩者，空逐路人回。"
        ],
        "notes": [
            ""
        ],
        "volume": "卷二百七十六",
        "no#": 13
    },
    {
        "title": "送丹阳赵少府",
        "author": "卢纶",
        "biography": "",
        "paragraphs": [
            "恭闻林下别，未至亦沾裳。荻岸雨声尽，江天虹影长。",
            "佩韦宗懒慢，偷橘爱芳香。遥想从公后，称荣在上堂。"
        ],
        "notes": [
            ""
        ],
        "volume": "卷二百七十六",
        "no#": 14
    },
    {
        "title": "送菊潭王明府",
        "author": "卢纶",
        "biography": "",
        "paragraphs": [
            "组绶掩衰颜，辉光里第间。晚凉经灞水，清昼入商山。",
            "行境逢花发，弹琴见鹤还。唯应理农后，乡老贺君闲。"
        ],
        "notes": [
            ""
        ],
        "volume": "卷二百七十六",
        "no#": 15
    },
    {
        "title": "送陈明府赴萍县",
        "author": "卢纶",
        "biography": "",
        "paragraphs": [
            "素舸载陶公，南随万里风。梅花成雪岭，橘树当家僮。",
            "祠掩荒山下，田开野荻中。岁终书善绩，应与古碑同。"
        ],
        "notes": [
            ""
        ],
        "volume": "卷二百七十六",
        "no#": 16
    },
    {
        "title": "送申屠正字往湖南迎亲兼谒赵和州因呈上侍郎使君并戏简前历阳李明府",
        "author": "卢纶",
        "biography": "",
        "paragraphs": [
            "晓月朣朦映水关，水边因到历阳山。千艘财货朱桥下，",
            "欢余若问南行计，知念天涯负米还。"
        ],
        "notes": [
            ""
        ],
        "volume": "卷二百七十六",
        "no#": 17
    },
    {
        "title": "送李尚书郎君昆季侍从归觐滑州",
        "author": "卢纶",
        "biography": "",
        "paragraphs": [
            "凤雏联翼美王孙，彩服戎装拟塞垣。金鼎对筵调野膳，",
            "更说务农将罢战，敢持歌颂庆晨昏。"
        ],
        "notes": [
            ""
        ],
        "volume": "卷二百七十六",
        "no#": 18
    },
    {
        "title": "送张调参军侍从归觐荆南因寄长林司空十四曙",
        "author": "卢纶",
        "biography": "",
        "paragraphs": [
            "玉勒侍行襜，郗超未有髯。守儒轻猎骑，承诲访沈潜。",
            "云势将峰杂，江声与屿兼。还当见王粲，应念二毛添。"
        ],
        "notes": [
            ""
        ],
        "volume": "卷二百七十六",
        "no#": 19
    },
    {
        "title": "送马尚书郎君侍从归觐太原",
        "author": "卢纶",
        "biography": "",
        "paragraphs": [
            "玉人垂玉鞭，百骑带櫜鞬。从赏野邮静，献新秋果鲜。",
            "塞屯丰雨雪，虏帐失山川。遥想称觞后，唯当共被眠。"
        ],
        "notes": [
            ""
        ],
        "volume": "卷二百七十六",
        "no#": 20
    },
    {
        "title": "送张成季往江上赋得垂杨",
        "author": "卢纶",
        "biography": "",
        "paragraphs": [
            "垂杨真可怜，地胜觉春偏。一穗雨声里，千条池色前。",
            "露繁光的皪，日丽影团圆。若到隋堤望，应逢花满船。"
        ],
        "notes": [
            ""
        ],
        "volume": "卷二百七十六",
        "no#": 21
    },
    {
        "title": "送陕府王司法",
        "author": "卢纶",
        "biography": "",
        "paragraphs": [
            "东门雪覆尘，出送陕城人。粉郭朝喧市，朱桥夜掩津。",
            "上寮应重学，小吏已甘贫。谢脁曾为掾，希君一比邻。"
        ],
        "notes": [
            ""
        ],
        "volume": "卷二百七十六",
        "no#": 22
    },
    {
        "title": "送太常李主簿归觐省",
        "author": "卢纶",
        "biography": "",
        "paragraphs": [
            "粲粲美仍都，清闲一贵儒。定交分玉剑，发咏写冰壶。",
            "风景随台位，河山入障图。上堂多庆乐，肯念谷中愚。"
        ],
        "notes": [
            ""
        ],
        "volume": "卷二百七十六",
        "no#": 23
    },
    {
        "title": "送从叔程归西川幕",
        "author": "卢纶",
        "biography": "",
        "paragraphs": [
            "千山冰雪晴，山静锦花明。群鹤栖莲府，诸戎拜柳营。",
            "浪依巴字息，风入蜀关清。岂念在贫巷，竹林鸣鸟声。"
        ],
        "notes": [
            ""
        ],
        "volume": "卷二百七十六",
        "no#": 24
    },
    {
        "title": "送万巨",
        "author": "卢纶",
        "biography": "",
        "paragraphs": [
            "把酒留君听琴，难堪岁暮离心。霜叶无风自落，",
            "望断青山独立，更知何处相寻。"
        ],
        "notes": [
            ""
        ],
        "volume": "卷二百七十六",
        "no#": 25
    },
    {
        "title": "途中遇雨马上口号留别张刘二端公",
        "author": "卢纶",
        "biography": "",
        "paragraphs": [
            "阴雷慢转野云长，骏马双嘶爱雨凉。",
            "应念龙钟在泥滓，欲摧肝胆事王章。"
        ],
        "notes": [
            ""
        ],
        "volume": "卷二百七十六",
        "no#": 26
    },
    {
        "title": "送夔州班使君",
        "author": "卢纶",
        "biography": "",
        "paragraphs": [
            "晓日照楼船，三军拜峡前。白云随浪散，青壁与城连。",
            "万岭岷峨雪，千家橘柚川。还知楚河内，天子许经年。"
        ],
        "notes": [
            ""
        ],
        "volume": "卷二百七十六",
        "no#": 27
    },
    {
        "title": "送从舅成都丞广归蜀",
        "author": "卢纶",
        "biography": "",
        "paragraphs": [
            "巴字天边水，秦人去是归。栈长山雨响，溪乱火田稀。",
            "俗富行应乐，官雄禄岂微。魏舒终有泪，还识宁家衣。"
        ],
        "notes": [
            ""
        ],
        "volume": "卷二百七十六",
        "no#": 28
    },
    {
        "title": "无题",
        "author": "卢纶",
        "biography": "",
        "paragraphs": [
            "耻将名利托交亲，只向尊前乐此身。才大不应成滞客，",
            "□□□□□□□，岂能偏遣老风尘。"
        ],
        "notes": [
            ""
        ],
        "volume": "卷二百七十六",
        "no#": 29
    },
    {
        "title": "题念济寺",
        "author": "卢纶",
        "biography": "",
        "paragraphs": [
            "灵空闻偈夜清净，雨里花枝朝暮开。",
            "故友九泉留语别，逐臣千里寄书来。"
        ],
        "notes": [
            ""
        ],
        "volume": "卷二百七十六",
        "no#": 30
    },
    {
        "title": "河口逢江州朱道士因听琴",
        "author": "卢纶",
        "biography": "",
        "paragraphs": [
            "庐山道士夜携琴，映月相逢辨语音。",
            "引坐霜中弹一弄，满船商客有归心。"
        ],
        "notes": [
            ""
        ],
        "volume": "卷二百七十六",
        "no#": 31
    },
    {
        "title": "送夏侯校书归华阴别墅",
        "author": "卢纶",
        "biography": "",
        "paragraphs": [
            "山前白鹤村，竹雪覆柴门。候客定为黍，务农因燎原。",
            "乳冰悬暗井，莲石照晴轩。贳酒邻里睦，曝衣场圃喧。",
            "依然望君去，余性亦何昏。"
        ],
        "notes": [
            ""
        ],
        "volume": "卷二百七十六",
        "no#": 32
    },
    {
        "title": "送绛州郭参军",
        "author": "卢纶",
        "biography": "",
        "paragraphs": [
            "炎天故绛路，千里麦花香。董泽雷声发，汾桥水气凉。",
            "府趋随宓贱，野宴接王祥。送客今何幸，经宵醉玉堂。"
        ],
        "notes": [
            ""
        ],
        "volume": "卷二百七十六",
        "no#": 33
    },
    {
        "title": "中书舍人李座上送颍阳徐少府",
        "author": "卢纶",
        "biography": "",
        "paragraphs": [
            "颍阳春色似河阳，一望繁花一县香。",
            "今日送官君最恨，可怜才子白须长。"
        ],
        "notes": [
            ""
        ],
        "volume": "卷二百七十六",
        "no#": 34
    },
    {
        "title": "与从弟瑾同下第后出关言别",
        "author": "卢纶",
        "biography": "",
        "paragraphs": [
            "同作金门献赋人，二年悲见故园春。",
            "到阙不沾新雨露，还家空带旧风尘。",
            "杂花飞尽柳阴阴，官路逶迤绿草深。",
            "对酒已成千里客，望山空寄两乡心。",
            "出关愁暮一沾裳，满野蓬生古战场。",
            "孤村树色昏残雨，远寺钟声带夕阳。",
            "谁怜苦志已三冬，却欲躬耕学老农。",
            "流水白云寻不尽，期君何处得相逢。"
        ],
        "notes": [
            ""
        ],
        "volume": "卷二百七十六",
        "no#": 35
    },
    {
        "title": "赴虢州留别故人",
        "author": "卢纶",
        "biography": "",
        "paragraphs": [
            "世故相逢各未闲，百年多在别离间。",
            "昨夜秋风今夜雨，不知何处入空山。"
        ],
        "notes": [
            ""
        ],
        "volume": "卷二百七十六",
        "no#": 36
    },
    {
        "title": "冬夜赠别友人",
        "author": "卢纶",
        "biography": "",
        "paragraphs": [
            "愁听千家流水声，相思独向月中行。侵阶暗草秋霜重，",
            "更送乘轺归上国，应怜贡禹未成名。"
        ],
        "notes": [
            ""
        ],
        "volume": "卷二百七十六",
        "no#": 37
    },
    {
        "title": "送顾秘书献书后归岳州",
        "author": "卢纶",
        "biography": "",
        "paragraphs": [
            "黄叶落不尽，苍苔随雨生。当轩置尊酒，送客归江城。",
            "竹里闻机杼，舟中见弟兄。岳阳贤太守，应为改乡名。"
        ],
        "notes": [
            ""
        ],
        "volume": "卷二百七十六",
        "no#": 38
    },
    {
        "title": "送卫司法河中觐省",
        "author": "卢纶",
        "biography": "",
        "paragraphs": [
            "出身因强学，不以外家荣。年少无遗事，官闲有政声。",
            "晓山临野渡，落日照军营。共赏高堂下，连行弟与兄。"
        ],
        "notes": [
            ""
        ],
        "volume": "卷二百七十六",
        "no#": 39
    },
    {
        "title": "送从叔牧永州",
        "author": "卢纶",
        "biography": "",
        "paragraphs": [
            "五侯轩盖行何疾，零陵太守登车日。零陵太守泪盈巾，",
            "彼方韶景无时节，山水诸花恣开发。客投津戍少闻猿，",
            "浪里争迎三蜀货，月中喧泊九江船。今朝小阮同夷老，"
        ],
        "notes": [
            ""
        ],
        "volume": "卷二百七十六",
        "no#": 40
    },
    {
        "title": "送赵真长归夏县旧山依阳征君读书",
        "author": "卢纶",
        "biography": "",
        "paragraphs": [
            "临杯忽泫然，非是恶离弦。尘陌望松雪，我衰君少年。",
            "幽僧曝山果，寒鹿守冰泉。感物如有待，况依回也贤。"
        ],
        "notes": [
            ""
        ],
        "volume": "卷二百七十六",
        "no#": 41
    },
    {
        "title": "留别耿𣲗侯钊冯著",
        "author": "卢纶",
        "biography": "",
        "paragraphs": [
            "相识少相知，与君俱已衰。笙镛新宅第，岐路古山陂。",
            "学道功难就，为儒事本迟。惟当与渔者，终老遂其私。"
        ],
        "notes": [
            ""
        ],
        "volume": "卷二百七十六",
        "no#": 42
    },
    {
        "title": "送浑炼归觐却赴阙庭",
        "author": "卢纶",
        "biography": "",
        "paragraphs": [
            "露幕拥簪裾，台庭饯伯鱼。彩衣人竞看，银诏帝亲书。",
            "知子当元老，为臣饯二疏。执珪期已迫，捧膳步宁徐。",
            "而我诚愚者，夫君岂病诸。探题多决胜，馔玉每分余。",
            "荣比成功后，恩同造化初。甑尘方欲合，笼翮或将舒。",
            "榆荚钱难比，杨花雪不如。明朝古堤路，心断玉人车。"
        ],
        "notes": [
            ""
        ],
        "volume": "卷二百七十六",
        "no#": 43
    },
    {
        "title": "送崔邠拾遗",
        "author": "卢纶",
        "biography": "",
        "paragraphs": [
            "皎洁无瑕清玉壶，晓乘华幰向天衢。石建每闻宗谨孝，",
            "今日攀车复何者，辕门垂白一愚夫。"
        ],
        "notes": [
            ""
        ],
        "volume": "卷二百七十六",
        "no#": 44
    },
    {
        "title": "送浑别驾赴舒州",
        "author": "卢纶",
        "biography": "",
        "paragraphs": [
            "江平芦荻齐，五两贴樯低。绕郭覆晴雪，满船闻曙鸡。",
            "鳣鲂宜入贡，橘柚亦成蹊。还似海沂日，风清无鼓鼙。"
        ],
        "notes": [
            ""
        ],
        "volume": "卷二百七十六",
        "no#": 45
    },
    {
        "title": "送从叔士准赴任润州司士",
        "author": "卢纶",
        "biography": "",
        "paragraphs": [
            "云起山城暮，沉沉江上天。风吹建业雨，浪入广陵船。",
            "久是吴门客，尝闻谢守贤。终悲去国远，泪尽竹林前。"
        ],
        "notes": [
            ""
        ],
        "volume": "卷二百七十六",
        "no#": 46
    },
    {
        "title": "送尹枢令狐楚及第后归觐",
        "author": "卢纶",
        "biography": "",
        "paragraphs": [
            "佳人比香草，君子即芳兰。宝器金罍重，清音玉佩寒。",
            "贡文齐受宠，献礼两承欢。鞍马并汾地，争迎陆与潘。"
        ],
        "notes": [
            ""
        ],
        "volume": "卷二百七十六",
        "no#": 47
    },
    {
        "title": "东潭宴饯河南赵少府",
        "author": "卢纶",
        "biography": "",
        "paragraphs": [
            "十载奉戎轩，日闻君子言。方将贺荣爵，遽乃怆离尊。",
            "岸转台阁丽，潭清弦管繁。松篁难晦节，雨露不私恩。",
            "坐使吏相勉，居为儒所尊。可怜桃李树，先发信陵门。"
        ],
        "notes": [
            ""
        ],
        "volume": "卷二百七十六",
        "no#": 48
    },
    {
        "title": "赋得馆娃宫送王山人游江东",
        "author": "卢纶",
        "biography": "",
        "paragraphs": [
            "苍苍枫树林，草合废宫深。越水风浪起，吴王歌管沈。",
            "燕归巢已尽，鹤语冢难寻。旅泊彼何夜，希君抽玉琴。"
        ],
        "notes": [
            ""
        ],
        "volume": "卷二百七十六",
        "no#": 49
    },
    {
        "title": "送畅当还旧山",
        "author": "卢纶",
        "biography": "",
        "paragraphs": [
            "常逢明月马尘间，是夜照君归处山。",
            "山中松桂花尽发，头白属君如等闲。"
        ],
        "notes": [
            ""
        ],
        "volume": "卷二百七十六",
        "no#": 50
    },
    {
        "title": "𢽾颜鲁公送挺赟归翠微寺",
        "author": "卢纶",
        "biography": "",
        "paragraphs": [
            "挺赟惠学该儒释，袖有颜徐真草迹。一斋三请纪行诗，",
            "虎迹印雪大如斗，闰月暮天过得无。"
        ],
        "notes": [
            ""
        ],
        "volume": "卷二百七十六",
        "no#": 51
    },
    {
        "title": "送契玄法师赴内道场",
        "author": "卢纶",
        "biography": "",
        "paragraphs": [
            "昏昏醉老夫，灌顶遇醍醐。嫔御呈心镜，君王赐髻珠。",
            "降魔须战否，问疾敢行无。深契何相秘，儒宗本不殊。"
        ],
        "notes": [
            ""
        ],
        "volume": "卷二百七十六",
        "no#": 52
    },
    {
        "title": "送畅当赴山南幕",
        "author": "卢纶",
        "biography": "",
        "paragraphs": [
            "含情脱佩刀，持以佐贤豪。是月霜霰下，伊人行役劳。",
            "事将名共易，文与行空高。去矣奉戎律，悲君为我曹。"
        ],
        "notes": [
            ""
        ],
        "volume": "卷二百七十六",
        "no#": 53
    },
    {
        "title": "颜侍御厅丛篁咏送薛存诚",
        "author": "卢纶",
        "biography": "",
        "paragraphs": [
            "玉干百余茎，生君此堂侧。拂帘寒雨响，拥砌深溪色。",
            "何事凤凰雏，兹焉理归翼。"
        ],
        "notes": [
            ""
        ],
        "volume": "卷二百七十六",
        "no#": 54
    },
    {
        "title": "秋晚河西县楼送浑中允赴朝阙",
        "author": "卢纶",
        "biography": "",
        "paragraphs": [
            "高楼吹玉箫，车马上河桥。岐路自奔隘，壶觞终寂寥。",
            "芳兰生贵里，片玉立清朝。今日台庭望，心遥非地遥。"
        ],
        "notes": [
            ""
        ],
        "volume": "卷二百七十六",
        "no#": 55
    },
    {
        "title": "达奚中丞东斋壁画山水各赋一物得树杪悬泉送长安赵元阳少府",
        "author": "卢纶",
        "biography": "",
        "paragraphs": [
            "素壁画飞泉，从云落树颠。练垂疑叶响，云并觉枝偏。",
            "利物得双剑，为儒当一贤。应思洒尘陌，调膳亦芳鲜。"
        ],
        "notes": [
            ""
        ],
        "volume": "卷二百七十六",
        "no#": 56
    },
    {
        "title": "送信州姚使君",
        "author": "卢纶",
        "biography": "",
        "paragraphs": [
            "朱幡徐转候群官，猿鸟无声郡宇宽。楚国上腴收赋重，",
            "几日政声闻户外，九江行旅得相欢。"
        ],
        "notes": [
            ""
        ],
        "volume": "卷二百七十六",
        "no#": 57
    },
    {
        "title": "送畅当",
        "author": "卢纶",
        "biography": "",
        "paragraphs": [
            "四望无极路，千里流大河。秋风满离袂，唯老事唯多。"
        ],
        "notes": [
            ""
        ],
        "volume": "卷二百七十六",
        "no#": 58
    },
    {
        "title": "送史兵曹判官赴楼烦",
        "author": "卢纶",
        "biography": "",
        "paragraphs": [
            "渥洼龙种散云时，千里繁花乍别离。中有重臣承霈泽，",
            "敢谢亲贤得琼玉，仲宣能赋亦能诗。"
        ],
        "notes": [
            ""
        ],
        "volume": "卷二百七十六",
        "no#": 59
    },
    {
        "title": "送昙延法师讲罢赴上都",
        "author": "卢纶",
        "biography": "",
        "paragraphs": [
            "金缕袈裟国大师，能销坏宅火烧时。",
            "复来拥膝说无住，知向人天何处期。"
        ],
        "notes": [
            ""
        ],
        "volume": "卷二百七十六",
        "no#": 60
    },
    {
        "title": "送道士郤彝素归内道场",
        "author": "卢纶",
        "biography": "",
        "paragraphs": [
            "病老正相仍，忽逢张道陵。羽衣风淅淅，仙貌玉棱棱。",
            "叱我问中寿，教人祈上升。楼居五云里，几与武皇登。"
        ],
        "notes": [
            ""
        ],
        "volume": "卷二百七十六",
        "no#": 61
    },
    {
        "title": "赋得彭祖楼送杨德宗归徐州幕",
        "author": "卢纶",
        "biography": "",
        "paragraphs": [
            "四户八窗明，玲珑逼上清。外栏黄鹄下，中柱紫芝生。",
            "每带云霞色，时闻箫管声。望君兼有月，幢盖俨层城。"
        ],
        "notes": [
            ""
        ],
        "volume": "卷二百七十六",
        "no#": 62
    },
    {
        "title": "送饯从叔辞丰州幕归嵩阳旧居",
        "author": "卢纶",
        "biography": "",
        "paragraphs": [
            "白须宗孙侍坐时，愿持寿酒前致词。鄙词何所拟，",
            "屯田布锦周千里，牧马攒花溢万群。白云本是乔松伴，",
            "丰州闻说似凉州，沙塞晴明部落稠。行客已去依独戍，",
            "洞里先生那怪迟，人天无路自无期。砂泉丹井非同味，",
            "莫著戎衣期上清，东方曼倩逢人轻。"
        ],
        "notes": [
            ""
        ],
        "volume": "卷二百七十六",
        "no#": 63
    },
    {
        "title": "送静居法师",
        "author": "卢纶",
        "biography": "",
        "paragraphs": [
            "五色香幢重复重，宝舆升座发神钟。薝卜名花飘不断，",
            "愿比灵山前世别，多生还得此相逢。"
        ],
        "notes": [
            ""
        ],
        "volume": "卷二百七十六",
        "no#": 64
    },
    {
        "title": "送刘判官赴丰州",
        "author": "卢纶",
        "biography": "",
        "paragraphs": [
            "衔杯吹急管，满眼起风砂。大漠山沈雪，长城草发花。",
            "策行须耻战，虏在莫言家。余亦祈勋者，如何别左车。"
        ],
        "notes": [
            ""
        ],
        "volume": "卷二百七十六",
        "no#": 65
    },
    {
        "title": "将赴京留献令公",
        "author": "卢纶",
        "biography": "",
        "paragraphs": [
            "沙鹤惊鸣野雨收，大河风物飒然秋。",
            "力微恩重谅难报，不是行人不解愁。"
        ],
        "notes": [
            ""
        ],
        "volume": "卷二百七十六",
        "no#": 66
    },
    {
        "title": "落第后归山下旧居留别刘起居昆季",
        "author": "卢纶",
        "biography": "",
        "paragraphs": [
            "寂寞过朝昏，沈忧岂易论。有时空卜命，无事可酬恩。",
            "寄食依邻里，成家望子孙。风尘知世路，衰贱到君门。",
            "醉里因多感，愁中欲强言。花林逢废井，战地识荒园。",
            "怅别临晴野，悲春上古原。鸟归山外树，人过水边村。",
            "潘岳方称老，嵇康本厌喧。谁堪将落羽，回首仰飞翻。"
        ],
        "notes": [
            ""
        ],
        "volume": "卷二百七十六",
        "no#": 67
    },
    {
        "title": "将赴阌乡灞上留别钱起员外",
        "author": "卢纶",
        "biography": "",
        "paragraphs": [
            "暖景登桥望，分明春色来。离心自惆怅，车马亦裴回。",
            "远雪和霜积，高花占日开。从官竟何事，忧患已相催。"
        ],
        "notes": [
            ""
        ],
        "volume": "卷二百七十六",
        "no#": 68
    },
    {
        "title": "虢州逢侯钊同寻南观因赠别",
        "author": "卢纶",
        "biography": "",
        "paragraphs": [
            "相见翻惆怅，应怜责废官。过深惭禄在，识浅赖刑宽。",
            "独失耕农业，同思弟侄欢。衰贫羞客过，卑束会君难。",
            "放鹤登云壁，浇花绕石坛。兴还江海上，迹在是非端。",
            "林密风声细，山高雨色寒。悠然此中别，宾仆亦阑干。"
        ],
        "notes": [
            ""
        ],
        "volume": "卷二百七十六",
        "no#": 69
    },
    {
        "title": "赴池州拜觐舅氏留上考功郎中舅",
        "author": "卢纶",
        "biography": "",
        "paragraphs": [
            "孤贱易蹉跎，其如酷似何。衰荣同族少，生长外家多。",
            "别国桑榆在，沾衣血泪和。应怜失行雁，霜霰寄烟波。"
        ],
        "notes": [
            ""
        ],
        "volume": "卷二百七十六",
        "no#": 70
    },
    {
        "title": "送从侄滁州觐省",
        "author": "卢纶",
        "biography": "",
        "paragraphs": [
            "爱尔似龙媒，翩翩千里回。书从外氏学，竹自晋时栽。",
            "拥棹逢鸥舞，凭阑见雨来。上堂多庆乐，不醉莫停杯。"
        ],
        "notes": [
            ""
        ],
        "volume": "卷二百七十六",
        "no#": 71
    },
    {
        "title": "奉和圣制麟德殿宴百僚",
        "author": "卢纶",
        "biography": "",
        "paragraphs": [
            "云辟御筵张，山呼圣寿长。玉栏丰瑞草，金陛立神羊。",
            "台鼎资庖膳，天星奉酒浆。蛮夷陪作位，犀象舞成行。",
            "网已祛三面，歌因守四方。千秋不可极，花发满宫香。"
        ],
        "notes": [
            ""
        ],
        "volume": "卷二百七十六",
        "no#": 72
    },
    {
        "title": "和考功王员外杪秋忆终南旧居",
        "author": "卢纶",
        "biography": "",
        "paragraphs": [
            "静忆溪边宅，知君许谢公。晓霜凝耒耜，初日照梧桐。",
            "涧鼠喧藤蔓，山禽窜石丛。白云当岭雨，黄叶绕阶风。",
            "野果垂桥上，高泉落水中。欢荣来自间，羸贱赏曾同。",
            "月满珠藏海，天晴鹤在笼。余阴如可寄，愿得隐墙东。"
        ],
        "notes": [
            ""
        ],
        "volume": "卷二百七十六",
        "no#": 73
    },
    {
        "title": "酬畅当寻嵩岳麻道士见寄",
        "author": "卢纶",
        "biography": "",
        "paragraphs": [
            "闻逐樵夫闲看棋，忽逢人世是秦时。开云种玉嫌山浅，",
            "烦君远示青囊箓，愿得相从一问师。"
        ],
        "notes": [
            ""
        ],
        "volume": "卷二百七十六",
        "no#": 74
    },
    {
        "title": "酬李端长安寓居偶咏见寄",
        "author": "卢纶",
        "biography": "",
        "paragraphs": [
            "自别前峰隐，同为外累侵。几年亲酒会，此日有僧寻。",
            "学稼功还弃，论边事亦沈。众欢徒满目，专爱久离心。",
            "览鬓丝垂镜，弹琴泪洒襟。访田悲洛下，寄宅忆山阴。",
            "薄溜漫青石，横云架碧林。坏簷藤障密，衰菜棘篱深。",
            "流散俱多故，忧伤并在今。唯当俟高躅，归止共抽簪。"
        ],
        "notes": [
            ""
        ],
        "volume": "卷二百七十六",
        "no#": 75
    },
    {
        "title": "和常舍人晚秋集贤院即事十二韵寄赠江南徐薛二侍郎",
        "author": "卢纶",
        "biography": "",
        "paragraphs": [
            "纶阁九华前，森沈彩仗连。洞门开旭日，清禁肃秋天。",
            "霜满朝容备，钟余漏唱传。摇珰陪羽扇，端弁入炉烟。",
            "麟笔删金篆，龙绡荐玉编。汲书荀勖定，汉史蔡邕专。",
            "御竹潜通笋，宫池暗泻泉。乱丛萦弱蕙，坠叶洒枯莲。",
            "列署齐游日，重江并谪年。登封思议草，侍讲忆同筵。",
            "沧海风涛广，黝山瘴雨偏。唯应缄上宝，赠远一呈妍。"
        ],
        "notes": [
            ""
        ],
        "volume": "卷二百七十六",
        "no#": 76
    },
    {
        "title": "酬苗员外仲夏归郊居遇雨见寄",
        "author": "卢纶",
        "biography": "",
        "paragraphs": [
            "雷响风仍急，人归鸟亦还。乱云方至水，骤雨已喧山。",
            "田鼠依林上，池鱼戏草间。因兹屏埃雾，一咏一开颜。"
        ],
        "notes": [
            ""
        ],
        "volume": "卷二百七十六",
        "no#": 77
    },
    {
        "title": "和太常王卿立秋日即事",
        "author": "卢纶",
        "biography": "",
        "paragraphs": [
            "嵩高云日明，潘岳赋初成。篱槿花无色，阶桐叶有声。",
            "绛纱垂簟净，白羽拂衣轻。鸿雁悲天远，龟鱼觉水清。",
            "别弦添楚思，牧马动边情。田雨农官问，林风苑吏惊。",
            "松篁终茂盛，蓬艾自衰荣。遥仰凭轩夕，惟应喜宋生。"
        ],
        "notes": [
            ""
        ],
        "volume": "卷二百七十六",
        "no#": 78
    }
]