[
    {
        "title": "送萧颖士赴东府得路字",
        "author": "贾邕",
        "biography": "",
        "paragraphs": [
            "子欲适东周，门人盈歧路。高标信难仰，薄官非始务。",
            "绵邈千里途，裴回四郊暮。征车日云远，抚已惭深顾。"
        ],
        "notes": [
            ""
        ],
        "volume": "卷二百零九",
        "no#": 1
    },
    {
        "title": "送萧颖士赴东府得适字",
        "author": "刘舟",
        "biography": "",
        "paragraphs": [
            "大名掩诸古，独断无不适。德遂天下宗，官为幕中客。",
            "骊山浮云散，灞岸零雨夕。请业非远期，圆光再生魄。"
        ],
        "notes": [
            ""
        ],
        "volume": "卷二百零九",
        "no#": 2
    },
    {
        "title": "送萧颖士赴东府得离字",
        "author": "长孙铸",
        "biography": "",
        "paragraphs": [
            "大德讵可拟，高梧有长离。素怀经纶具，昭世犹安卑。",
            "落日去关外，悠悠隔山陂。我心如浮云，千里相追随。"
        ],
        "notes": [
            ""
        ],
        "volume": "卷二百零九",
        "no#": 3
    },
    {
        "title": "送萧颖士赴东府，得还字",
        "author": "房白",
        "biography": "",
        "paragraphs": [
            "夫子高世迹，时人不可攀。今予亦云幸，谬得承温颜。",
            "良策资入幕，遂行从近关。青春灞亭别，此去何时还。"
        ],
        "notes": [
            ""
        ],
        "volume": "卷二百零九",
        "no#": 4
    },
    {
        "title": "送萧颖士赴东府，得引字",
        "author": "元晟",
        "biography": "",
        "paragraphs": [
            "吾见夫子德，谁云习相近。数仞不可窥，言味终难尽。",
            "处喧虑常澹，作吏心亦隐。更有嵩少峰，东南为胜引。"
        ],
        "notes": [
            ""
        ],
        "volume": "卷二百零九",
        "no#": 5
    },
    {
        "title": "送萧颖士赴东府，得浅字",
        "author": "刘太冲",
        "biography": "",
        "paragraphs": [
            "吾师继微言，赞述在坟典。寸禄聊自资，平生宦情鲜。",
            "逶迟东州路，春草深复浅。日远夫子门，中心曷由展。"
        ],
        "notes": [
            ""
        ],
        "volume": "卷二百零九",
        "no#": 6
    },
    {
        "title": "送萧颖士赴东府，得草字",
        "author": "姚发",
        "biography": "",
        "paragraphs": [
            "天生良史笔，浪迹擅文藻。中夏授参谋，东夷愿闻道。",
            "行轩玩春日，饯席藉芳草。幸得师季良，欣留箧笥宝。"
        ],
        "notes": [
            ""
        ],
        "volume": "卷二百零九",
        "no#": 7
    },
    {
        "title": "送萧颖士赴东府，得往字",
        "author": "郑愕",
        "biography": "",
        "paragraphs": [
            "斤溪数亩田，素心拟长往。繄君曲得引，使我缨俗网。",
            "风尘岂不劳，道义成心赏。春郊桃李月，忍此戒征两。"
        ],
        "notes": [
            ""
        ],
        "volume": "卷二百零九",
        "no#": 8
    },
    {
        "title": "送萧颖士赴东府，得散字",
        "author": "殷少野",
        "biography": "",
        "paragraphs": [
            "官闲幕府下，聊以任纵诞。文学鲁仲尼，高标嵇中散。",
            "出门时雨润，对酒春风暖。感激知己恩，别离魂欲断。"
        ],
        "notes": [
            ""
        ],
        "volume": "卷二百零九",
        "no#": 9
    },
    {
        "title": "送萧颖士赴东府，得君字",
        "author": "邬载",
        "biography": "",
        "paragraphs": [
            "策名十二载，独立先斯文。迩来及门者，半已升青云。",
            "青云岂无姿，黄鹄素不群。一辞芸香吏，几岁沧江𣸣。",
            "散职既不羁，天听亦昭闻。虽承急贤诏，未谒陶唐君。",
            "薄俸还自急，此言那足云。和风媚东郊，时物滋南熏。",
            "蕙草正可摘，豫章犹未分。宗师忽千里，使我心氛氲。"
        ],
        "notes": [
            ""
        ],
        "volume": "卷二百零九",
        "no#": 10
    }
]