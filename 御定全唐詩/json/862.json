[
    {
        "title": "同沈恭子游虎丘寺有作",
        "author": "清远道士",
        "biography": "",
        "paragraphs": [
            "我本长殷周，遭罹历秦汉。四渎与五岳，名山尽幽窜。",
            "及此寰区中，始有近峰玩。近峰何郁郁，平湖渺弥漫。",
            "吟俯川之阴，步上山之岸。山川共澄澈，光彩交凌乱。",
            "白云蓊欲归，青松忽消半。客去川岛静，人来山鸟散。",
            "谷深中见日，崖幽晓非旦。闻子盛游遨，风流足词翰。",
            "嘉兹好松石，一言常累叹。勿谓余鬼神，忻君共幽赞。"
        ],
        "notes": [
            ""
        ],
        "volume": "卷八百六十二",
        "no#": 1
    },
    {
        "title": "游春台诗",
        "author": "春台仙",
        "biography": "",
        "paragraphs": [
            "玉幢亘碧虚，此乃真人居。裴回仍未进，邪省犹难除。",
            "日落烟水黯，骊珠色岂昏。寒光射万里，霜缟遍千门。",
            "玉魄东方开，嫦娥逐影来。洗心兼涤目，怳若游春台。",
            "清波滔碧天，乌藏黯黮连。二仪不辨处，忽吐清光圆。",
            "乌沈海西岸，蟾吐天东头。",
            "凤凰三十六，碧天高太清。元君夫人蹋云语，"
        ],
        "notes": [
            ""
        ],
        "volume": "卷八百六十二",
        "no#": 2
    },
    {
        "title": "醉吟",
        "author": "酒肆布衣",
        "biography": "",
        "paragraphs": [
            "阳春时节天气和，万物芳盛人如何。素秋时节天地肃，",
            "一旦形羸又发白，旧游空使泪连连。"
        ],
        "notes": [
            ""
        ],
        "volume": "卷八百六十二",
        "no#": 3
    },
    {
        "title": "又吟",
        "author": "酒肆布衣",
        "biography": "",
        "paragraphs": [
            "有形皆朽孰不知，休吟春景与秋时。",
            "争如且醉长安酒，荣华零悴总奚为。"
        ],
        "notes": [
            ""
        ],
        "volume": "卷八百六十二",
        "no#": 4
    },
    {
        "title": "嫁女诗",
        "author": "嵩岳诸仙",
        "biography": "",
        "paragraphs": [
            "劝君酒，为君悲且吟。自从频见市朝改，无复瑶池宴乐心。",
            "奉君酒，休叹市朝非。早知无复瑶池兴，悔驾骅骝草草归。",
            "八马回乘汗漫风，犹思往事憩昭宫。宴移玄圃情方洽，",
            "昆仑回首不知处，疑是酒酣魂梦中。",
            "一曲笙歌瑶水滨，曾留逸足驻征轮。人间甲子周千岁，",
            "悄知碧海饶词句，歌向俗流疑误人。",
            "珠露金风下界秋，汉家陵树冷修修。",
            "当时不得仙桃力，寻作浮尘飘陇头。",
            "五十余年四海清，自亲丹药得长生。",
            "若言尽是仙桃力，看取神仙簿上名。",
            "月照骊山露泣花，似悲先帝早升遐。",
            "至今犹有长生鹿，时绕温泉望翠华。",
            "幽蓟烟尘别九重，贵妃汤殿罢歌钟。中宵扈从无全仗，",
            "荆榛一闭朝元路，唯有悲风吹晚松。",
            "上清神女，玉京仙郎。乐此今夕，和鸣凤凰。",
            "凤凰和鸣，将翱将翔。与天齐休，庆流无央。",
            "玉为质兮花为颜，蝉为鬓兮云为鬟。何劳傅粉兮施渥丹，",
            "水晶帐开银烛明，风摇珠佩连云清。",
            "休匀红粉饰花态，早驾双鸾朝玉京。",
            "三星在天银河回，人间曙色东方来。",
            "玉苗琼蕊亦宜夜，莫使一花冲晓开。"
        ],
        "notes": [
            ""
        ],
        "volume": "卷八百六十二",
        "no#": 5
    },
    {
        "title": "吟",
        "author": "不详",
        "biography": "",
        "paragraphs": [
            "饵柏身轻叠嶂间，是非无意到尘寰。",
            "冠裳暂备论浮世，一饷云游碧落间。",
            "谁知古是与今非，闲蹑青霞与翠微。",
            "箫管秦楼应寂寂，彩云空惹薜萝衣。"
        ],
        "notes": [
            ""
        ],
        "volume": "卷八百六十二",
        "no#": 6
    },
    {
        "title": "授炙毂子歌二首",
        "author": "希道",
        "biography": "",
        "paragraphs": [
            "木津天魂，金液地魄。坎离运行宽无成，金木有数秦晋合。",
            "近效宜六旬，远期三载阔。",
            "魄微入魂牝牡结，阳呴阴滋神鬼灭。",
            "千歌万赞皆未决，古往今来抛日月。"
        ],
        "notes": [
            ""
        ],
        "volume": "卷八百六十二",
        "no#": 7
    },
    {
        "title": "李泌庭黑石诗",
        "author": "隐者",
        "biography": "",
        "paragraphs": [
            "神真炼形年未足，化为我子功相续。",
            "丞相瘗之刻玄玉，仙路何长死何促。"
        ],
        "notes": [
            ""
        ],
        "volume": "卷八百六十二",
        "no#": 8
    },
    {
        "title": "戏吟",
        "author": "广陵道士",
        "biography": "",
        "paragraphs": [
            "无事到扬州，相携上酒楼。药囊为赠别，千载更何求。"
        ],
        "notes": [
            ""
        ],
        "volume": "卷八百六十二",
        "no#": 9
    },
    {
        "title": "授马氏女诗",
        "author": "黄冠野夫",
        "biography": "",
        "paragraphs": [
            "女是寄生枝，男是冬青木。冬青驾白鹅，寄生跨黄鹿。",
            "若遇寇相凌，稳便抛家族。早早上三清，莫候丹砂熟。"
        ],
        "notes": [
            ""
        ],
        "volume": "卷八百六十二",
        "no#": 10
    },
    {
        "title": "歌",
        "author": "蜀酒阁道人",
        "biography": "",
        "paragraphs": [
            "尾闾不禁沧溟竭，九转神丹都谩说。",
            "惟有班龙顶上珠，能补玉堂关下穴。"
        ],
        "notes": [
            ""
        ],
        "volume": "卷八百六十二",
        "no#": 11
    },
    {
        "title": "吟",
        "author": "章江书生",
        "biography": "",
        "paragraphs": [
            "西去长沙东上船，思量此事已千年。",
            "长春殿掩无人扫，满眼梨花哭杜鹃。"
        ],
        "notes": [
            ""
        ],
        "volume": "卷八百六十二",
        "no#": 12
    },
    {
        "title": "示边洞元",
        "author": "萼岭书生",
        "biography": "",
        "paragraphs": [
            "邂逅相逢萼岭边，对倾浮蚁共谈玄。",
            "拟将剑法亲传授，却为迷人未有缘。"
        ],
        "notes": [
            ""
        ],
        "volume": "卷八百六十二",
        "no#": 13
    },
    {
        "title": "示胡二郎歌",
        "author": "成都醉道士",
        "biography": "",
        "paragraphs": [
            "欲究丹砂理，幽玄无处寻。不离铅与汞，无出水中金。",
            "金欲炼时须得水，水遇土兮终不起。但知火候不参差，",
            "岂知光景片时间，将谓人生长似此。何不回心师至道，",
            "二郎切切听我语，仙乡咫尺无寒暑。与君说尽只如斯，",
            "吟成数句赠君辞，不觉便成今与古。"
        ],
        "notes": [
            ""
        ],
        "volume": "卷八百六十二",
        "no#": 14
    },
    {
        "title": "贻白永年诗",
        "author": "樵夫",
        "biography": "",
        "paragraphs": [
            "清秋无所事，乘露出遥天。凭仗樵人语，相期白永年。"
        ],
        "notes": [
            ""
        ],
        "volume": "卷八百六十二",
        "no#": 15
    },
    {
        "title": "留诗",
        "author": "李公佐仆",
        "biography": "",
        "paragraphs": [
            "我有衣中珠，不嫌衣上尘。我有长生理，不厌有生身。",
            "江南神仙窟，吾当混其真。不嫌市井喧，来救世间人。",
            "苏子迹已往，颛蒙事可亲。莫言东海变，天地有长春。"
        ],
        "notes": [
            ""
        ],
        "volume": "卷八百六十二",
        "no#": 16
    },
    {
        "title": "木客",
        "author": "李公佐仆",
        "biography": "",
        "paragraphs": [
            "酒尽君莫沽，壶倾我当发。城市多嚣尘，还山弄明月。"
        ],
        "notes": [
            ""
        ],
        "volume": "卷八百六十二",
        "no#": 17
    },
    {
        "title": "西山吟",
        "author": "许大",
        "biography": "",
        "paragraphs": [
            "自从明府归仙后，出入尘寰直至今。",
            "不是藏名混时俗，卖药沽酒要安心。"
        ],
        "notes": [
            ""
        ],
        "volume": "卷八百六十二",
        "no#": 18
    },
    {
        "title": "东洛货丹",
        "author": "许学士",
        "biography": "",
        "paragraphs": [
            "三千功满去升天，一住人间数百年。",
            "华表他时却归日，沧溟应恐变桑田。"
        ],
        "notes": [
            ""
        ],
        "volume": "卷八百六十二",
        "no#": 19
    },
    {
        "title": "天关回到世吟",
        "author": "许学士",
        "biography": "",
        "paragraphs": [
            "九霄云路奇哉险，曾把冲身入太和。",
            "今日东归浑似梦，望崖回首隔天波。"
        ],
        "notes": [
            ""
        ],
        "volume": "卷八百六十二",
        "no#": 20
    },
    {
        "title": "送青城丈人酒",
        "author": "紫微孙处士",
        "biography": "",
        "paragraphs": [
            "深羡青城好洞天，白龙一觉已千年。",
            "铺云枕石长松下，朝退看书尽日眠。"
        ],
        "notes": [
            ""
        ],
        "volume": "卷八百六十二",
        "no#": 21
    },
    {
        "title": "送王懿昌酒",
        "author": "紫微孙处士",
        "biography": "",
        "paragraphs": [
            "将知骨分到仙乡，酒饮金华玉液浆。",
            "莫道人间只如此，回头已是一年强。"
        ],
        "notes": [
            ""
        ],
        "volume": "卷八百六十二",
        "no#": 22
    },
    {
        "title": "送太乙真君酒",
        "author": "青城丈人",
        "biography": "",
        "paragraphs": [
            "峨嵋仙府静沉沉，玉液金华莫厌斟。",
            "凡客欲知真一洞，剑门西北五云深。"
        ],
        "notes": [
            ""
        ],
        "volume": "卷八百六十二",
        "no#": 23
    },
    {
        "title": "送紫微处士酒",
        "author": "太乙真君",
        "biography": "",
        "paragraphs": [
            "此中何必羡青城，玉树云栖不记名。",
            "闷即乘龙游紫府，北辰南斗逐君行。"
        ],
        "notes": [
            ""
        ],
        "volume": "卷八百六十二",
        "no#": 24
    },
    {
        "title": "题法云寺双桧",
        "author": "方壶居士",
        "biography": "",
        "paragraphs": [
            "谢郎双桧绿于云，昏晓浓阴色未分。",
            "若并亳宫仙鹿迹，定知高峭不如君。"
        ],
        "notes": [
            ""
        ],
        "volume": "卷八百六十二",
        "no#": 25
    },
    {
        "title": "隋堤词",
        "author": "方壶居士",
        "biography": "",
        "paragraphs": [
            "尝忆江都大业秋，曾随銮跸戏龙舟。",
            "伤心一觉兴亡梦，堤柳无情识世愁。"
        ],
        "notes": [
            ""
        ],
        "volume": "卷八百六十二",
        "no#": 26
    },
    {
        "title": "画地吟",
        "author": "太白山玄士",
        "biography": "",
        "paragraphs": [
            "学得丹青数万年，人间几度变桑田。",
            "桑田虽变丹青在，谁向丹青合得仙。"
        ],
        "notes": [
            ""
        ],
        "volume": "卷八百六十二",
        "no#": 27
    },
    {
        "title": "货丹吟",
        "author": "邻道场人",
        "biography": "",
        "paragraphs": [
            "寻仙何必三山上，但使神存九窍清。",
            "炼得绵绵元气定，自然不食亦长生。"
        ],
        "notes": [
            ""
        ],
        "volume": "卷八百六十二",
        "no#": 28
    },
    {
        "title": "灵响词",
        "author": "无名氏",
        "biography": "",
        "paragraphs": [
            "此响非俗响，心知是灵仙。不曾离耳里，高下如秋蝉。",
            "入夜声则厉，在昼声则微。神灵斥众恶，与我作风威。",
            "妙响无住时，昼夜常轮回。那是偶然事，上界特使来。",
            "何以辨灵应，事须得梯媒。自从灵响降，如有真人来。",
            "存念长在心，辗转无停音。可怜清爽夜，静听秋蝉吟。"
        ],
        "notes": [
            ""
        ],
        "volume": "卷八百六十二",
        "no#": 29
    },
    {
        "title": "度世古玄歌",
        "author": "无名氏",
        "biography": "",
        "paragraphs": [
            "始青之下月与日，两半同升合为一。大如弹丸甘如蜜，"
        ],
        "notes": [
            ""
        ],
        "volume": "卷八百六十二",
        "no#": 30
    },
    {
        "title": "鬻丹砂醉吟",
        "author": "刘道昌",
        "biography": "",
        "paragraphs": [
            "心田但使灵芝长，气海常教法水朝。",
            "功满自然留不住，更将何物驭丹霄。"
        ],
        "notes": [
            ""
        ],
        "volume": "卷八百六十二",
        "no#": 31
    },
    {
        "title": "龟市告别",
        "author": "刘道昌",
        "biography": "",
        "paragraphs": [
            "还丹功满气成胎，九百年来混俗埃。",
            "自此三山一归去，无因重到世间来。"
        ],
        "notes": [
            ""
        ],
        "volume": "卷八百六十二",
        "no#": 32
    },
    {
        "title": "摘紫芝",
        "author": "李太玄",
        "biography": "",
        "paragraphs": [
            "偶游洞府到芝田，星月茫茫欲曙天。",
            "虽则似离尘世了，不知何处偶真仙。"
        ],
        "notes": [
            ""
        ],
        "volume": "卷八百六十二",
        "no#": 33
    },
    {
        "title": "玉女舞霓裳",
        "author": "李太玄",
        "biography": "",
        "paragraphs": [
            "舞势随风散复收，歌声似磬韵还幽。",
            "千回赴节填词处，娇眼如波入鬓流。"
        ],
        "notes": [
            ""
        ],
        "volume": "卷八百六十二",
        "no#": 34
    },
    {
        "title": "玩月诗",
        "author": "曲龙山仙",
        "biography": "",
        "paragraphs": [
            "曲龙桥顶玩瀛洲，凡骨空陪汗漫游。",
            "不假丹梯蹑霄汉，水晶盘冷桂花秋。",
            "月砌瑶阶泉滴乳，玉箫催凤和烟舞。",
            "青城丈人何处游，玄鹤唳天云一缕。",
            "造化天桥碧海东，玉轮还过辗晴虹。",
            "霓襟似拂瀛洲顶，颢气潜消橐钥中。",
            "危桥横石架云端，跨鹿登临景象宽。",
            "颢魄洗烟澄碧落，桂花低拂玉簪寒。"
        ],
        "notes": [
            ""
        ],
        "volume": "卷八百六十二",
        "no#": 35
    },
    {
        "title": "句",
        "author": "陈复休",
        "biography": "",
        "paragraphs": [
            "夜坐空庭月色微，一树寒梅发两枝。"
        ],
        "notes": [
            ""
        ],
        "volume": "卷八百六十二",
        "no#": 36
    },
    {
        "title": "句",
        "author": "郑冠卿",
        "biography": "",
        "paragraphs": [
            "不缘过去行方便，安得今朝会碧虚。"
        ],
        "notes": [
            ""
        ],
        "volume": "卷八百六十二",
        "no#": 37
    },
    {
        "title": "句",
        "author": "陈蓬",
        "biography": "",
        "paragraphs": [
            "竹篱疏见浦，茅屋漏通星。"
        ],
        "notes": [
            ""
        ],
        "volume": "卷八百六十二",
        "no#": 38
    },
    {
        "title": "句",
        "author": "伊梦昌",
        "biography": "",
        "paragraphs": [
            "惟有松杉空弄月，更无云鹤暗迷人。",
            "露凝金盏滴残酒，檀点佳人喷异香。"
        ],
        "notes": [
            ""
        ],
        "volume": "卷八百六十二",
        "no#": 39
    }
]