[
    {
        "title": "晦日呈诸判官",
        "author": "韩滉",
        "biography": "",
        "paragraphs": [
            "晦日新晴春色娇，万家攀折渡长桥。",
            "年年老向江城寺，不觉春风换柳条。"
        ],
        "notes": [
            ""
        ],
        "volume": "卷二百六十二",
        "no#": 1
    },
    {
        "title": "听乐怅然自述",
        "author": "韩滉",
        "biography": "",
        "paragraphs": [
            "万事伤心对管弦，一身含泪向春烟。",
            "黄金用尽教歌舞，留与他人乐少年。"
        ],
        "notes": [
            ""
        ],
        "volume": "卷二百六十二",
        "no#": 2
    },
    {
        "title": "《题弟臮述书赋》后",
        "author": "窦蒙",
        "biography": "",
        "paragraphs": [
            "受命别家乡，思归每断肠。季江留被在，子敬与琴亡。",
            "吾弟当平昔，才名荷宠光。作诗通小雅，献赋掩长杨。",
            "流转三千里，悲啼百万行。庭前紫荆树，何日再芬芳。"
        ],
        "notes": [
            ""
        ],
        "volume": "卷二百六十二",
        "no#": 3
    },
    {
        "title": "迎春东郊",
        "author": "张濯",
        "biography": "",
        "paragraphs": [
            "颛顼时初谢，句芒令复陈。飞灰将应节，宾日已知春。",
            "考历明三统，迎祥受万人。衣冠宵执玉，坛墠晓清尘。",
            "肃穆来东道，回环拱北辰。仗前花待发，旗处柳疑新。",
            "云敛黄山际，冰开素浐滨。圣朝多庆赏，希为荐沈沦。"
        ],
        "notes": [
            ""
        ],
        "volume": "卷二百六十二",
        "no#": 4
    },
    {
        "title": "题舜庙",
        "author": "张濯",
        "biography": "",
        "paragraphs": [
            "古都遗庙出河𣸣，万代千秋仰圣君。蒲阪城边长逝水，",
            "向晚风吹庭下柏，犹疑琴曲韵南熏。"
        ],
        "notes": [
            ""
        ],
        "volume": "卷二百六十二",
        "no#": 5
    },
    {
        "title": "迎春东郊",
        "author": "王绰",
        "biography": "",
        "paragraphs": [
            "玉管潜移律，东郊始报春。銮舆应宝运，天仗出佳辰。",
            "睿泽光时辈，恩辉及物新。虬螭动旌旆，烟景入城闉。",
            "御柳初含色，龙池渐启津。谁怜在阴者，得与蛰虫伸。"
        ],
        "notes": [
            ""
        ],
        "volume": "卷二百六十二",
        "no#": 6
    },
    {
        "title": "邯郸少年行",
        "author": "郑锡",
        "biography": "",
        "paragraphs": [
            "霞鞍金口骝，豹袖紫貂裘。家住丛台近，门前漳水流。",
            "唤人呈楚舞，借客试吴钩。见说秦兵至，甘心赴国仇。"
        ],
        "notes": [
            ""
        ],
        "volume": "卷二百六十二",
        "no#": 7
    },
    {
        "title": "陇头别",
        "author": "郑锡",
        "biography": "",
        "paragraphs": [
            "秋尽初移幕，沾裳一送君。据鞍窥古堠，开灶𦶟寒云。",
            "登陇人回首，临关马顾群。从来断肠处，皆向此中分。"
        ],
        "notes": [
            ""
        ],
        "volume": "卷二百六十二",
        "no#": 8
    },
    {
        "title": "度关山",
        "author": "郑锡",
        "biography": "",
        "paragraphs": [
            "象弭插文犀，鱼肠莹䴙鹈。水声分陇咽，马色度关迷。",
            "晓幕胡沙惨，危烽汉月低。仍闻数骑将，更欲出辽西。"
        ],
        "notes": [
            ""
        ],
        "volume": "卷二百六十二",
        "no#": 9
    },
    {
        "title": "出塞",
        "author": "郑锡",
        "biography": "",
        "paragraphs": [
            "关山落叶秋，掩泪望营州。辽海云沙暮，幽燕旌旆愁。",
            "战余能送阵，身老未封侯。去国三千里，归心红粉楼。"
        ],
        "notes": [
            ""
        ],
        "volume": "卷二百六十二",
        "no#": 10
    },
    {
        "title": "玉阶怨",
        "author": "郑锡",
        "biography": "",
        "paragraphs": [
            "长门寒水流，高殿晓风秋。昨夜鸳鸯梦，还陪豹尾游。",
            "前鱼不解泣，共辇岂关羞。那及轻身燕，双飞上玉楼。"
        ],
        "notes": [
            ""
        ],
        "volume": "卷二百六十二",
        "no#": 11
    },
    {
        "title": "千里思",
        "author": "郑锡",
        "biography": "",
        "paragraphs": [
            "渭水通胡苑，轮台望汉关。帛书秋海断，锦字夜机闲。",
            "旅梦虫催晓，边心雁带还。惟余两乡思，一夕度关山。"
        ],
        "notes": [
            ""
        ],
        "volume": "卷二百六十二",
        "no#": 12
    },
    {
        "title": "襄阳乐",
        "author": "郑锡",
        "biography": "",
        "paragraphs": [
            "春生岘首东，先暖习池风。拂水初含绿，惊林未吐红。",
            "渚边游汉女，桑下问庞公。磨灭怀中刺，曾将示孔融。"
        ],
        "notes": [
            ""
        ],
        "volume": "卷二百六十二",
        "no#": 13
    },
    {
        "title": "送客之江西",
        "author": "郑锡",
        "biography": "",
        "paragraphs": [
            "乘轺奉紫泥，泽国渺天涯。九派春潮满，孤帆暮雨低。",
            "草深莺断续，花落水东西。更有高唐处，知君路不迷。"
        ],
        "notes": [
            ""
        ],
        "volume": "卷二百六十二",
        "no#": 14
    },
    {
        "title": "望月",
        "author": "郑锡",
        "biography": "",
        "paragraphs": [
            "高堂新月明，虚殿夕风清。素影纱窗霁，浮凉羽扇轻。",
            "稍随微露滴，渐逐晓参横。遥忆云中咏，萧条空复情。"
        ],
        "notes": [
            ""
        ],
        "volume": "卷二百六十二",
        "no#": 15
    },
    {
        "title": "出塞曲",
        "author": "郑锡",
        "biography": "",
        "paragraphs": [
            "校尉征兵出塞西，别营分骑过龙溪。沙平虏迹风吹尽，",
            "会当系取天骄入，不使军书夜刺闺。"
        ],
        "notes": [
            ""
        ],
        "volume": "卷二百六十二",
        "no#": 16
    },
    {
        "title": "秦人谣",
        "author": "古之奇",
        "biography": "",
        "paragraphs": [
            "微生祖龙代，却思尧舜道。何人仕帝庭，拔杀指佞草。",
            "奸臣弄民柄，天子恣衷抱。上下一相蒙，马鹿遂颠倒。",
            "中国既板荡，骨肉安可保。人生贵年寿，吾恨死不早。"
        ],
        "notes": [
            ""
        ],
        "volume": "卷二百六十二",
        "no#": 17
    },
    {
        "title": "阮客旧居",
        "author": "李阳冰",
        "biography": "",
        "paragraphs": [
            "阮客身何在，仙云洞口横。人间不到处，今日此中行。"
        ],
        "notes": [
            ""
        ],
        "volume": "卷二百六十二",
        "no#": 18
    }
]