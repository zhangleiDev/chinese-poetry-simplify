[
    {
        "title": "括苍山",
        "author": "刘昭禹",
        "biography": "",
        "paragraphs": [
            "尽日行方半，诸山直下看。白云随步起，危径极天盘。",
            "瀑顶桥形小，溪边店影寒。往来空太息，玄鬓改非难。"
        ],
        "notes": [
            ""
        ],
        "volume": "卷七百六十二",
        "no#": 1
    },
    {
        "title": "忆天台山",
        "author": "刘昭禹",
        "biography": "",
        "paragraphs": [
            "常记游灵境，道人情不低。岩房容偃息，天路许相携。",
            "霞散曙峰外，虹生凉瀑西。何当尘役了，重去听猿啼。"
        ],
        "notes": [
            ""
        ],
        "volume": "卷七百六十二",
        "no#": 2
    },
    {
        "title": "冬日暮国清寺留题",
        "author": "刘昭禹",
        "biography": "",
        "paragraphs": [
            "天台山下寺，冬暮景如屏。树密风长在，年深像有灵。",
            "高钟疑到月，远烧欲连星。因共真僧话，心中万虑宁。"
        ],
        "notes": [
            ""
        ],
        "volume": "卷七百六十二",
        "no#": 3
    },
    {
        "title": "灵溪观",
        "author": "刘昭禹",
        "biography": "",
        "paragraphs": [
            "鼇海西边地，宵吟景象宽。云开孤月上，瀑喷一山寒。",
            "人异发常绿，草灵秋不干。无由此栖息，魂梦在长安。"
        ],
        "notes": [
            ""
        ],
        "volume": "卷七百六十二",
        "no#": 4
    },
    {
        "title": "怀华山隐者",
        "author": "刘昭禹",
        "biography": "",
        "paragraphs": [
            "先生入太华，杳杳绝良音。秋梦有时见，孤云无处寻。",
            "神清峰顶立，衣冷瀑边吟。应笑干名者，六街尘土深。"
        ],
        "notes": [
            ""
        ],
        "volume": "卷七百六十二",
        "no#": 5
    },
    {
        "title": "赠惠律大师",
        "author": "刘昭禹",
        "biography": "",
        "paragraphs": [
            "秋是忆山日，禅窗露洒余。几悬华顶梦，应寄沃洲书。",
            "风月资吟笔，杉篁笼静居。满城谁不重，见著紫衣初。"
        ],
        "notes": [
            ""
        ],
        "volume": "卷七百六十二",
        "no#": 6
    },
    {
        "title": "经费冠卿旧隐",
        "author": "刘昭禹",
        "biography": "",
        "paragraphs": [
            "节高终不起，死恋九华山。圣主情何切，孤云性本闲。",
            "名传中国外，坟在乱松间。依约曾栖处，斜阳鸟自还。"
        ],
        "notes": [
            ""
        ],
        "volume": "卷七百六十二",
        "no#": 7
    },
    {
        "title": "闻蝉",
        "author": "刘昭禹",
        "biography": "",
        "paragraphs": [
            "一雨一番晴，山林冷落青。莫侵残日噪，正在异乡听。",
            "孤馆宿漳浦，扁舟离洞庭。年年当此际，那免鬓凋零。"
        ],
        "notes": [
            ""
        ],
        "volume": "卷七百六十二",
        "no#": 8
    },
    {
        "title": "送休公归衡",
        "author": "刘昭禹",
        "biography": "",
        "paragraphs": [
            "草履初登南岳船，铜瓶犹贮北山泉。",
            "衡阳旧寺春归晚，门锁寒潭几树蝉。"
        ],
        "notes": [
            ""
        ],
        "volume": "卷七百六十二",
        "no#": 9
    },
    {
        "title": "句",
        "author": "刘昭禹",
        "biography": "",
        "paragraphs": [
            "句向夜深得，心从天外归。",
            "危楼聊侧耳，高柳又鸣蝉。（《秋日登楼》，",
            "藓色围波井，花阴上竹楼。",
            "对面雷瞋树，当街雨趁人。",
            "春光怀玉阙，万里起初程。",
            "江上呼风去，天边挂席飞。",
            "漆灯寻黑洞，之字上危峰。"
        ],
        "notes": [
            ""
        ],
        "volume": "卷七百六十二",
        "no#": 10
    },
    {
        "title": "铜柱辞",
        "author": "李宏皋",
        "biography": "",
        "paragraphs": [
            "招灵铸柱垂英烈，手执干戈征百越。诞今铸柱庇黔黎，",
            "五溪之众不足平，我师轻蹑如春冰。溪人畏威思纳质，"
        ],
        "notes": [
            ""
        ],
        "volume": "卷七百六十二",
        "no#": 11
    },
    {
        "title": "题桃源",
        "author": "李宏皋",
        "biography": "",
        "paragraphs": [
            "山翠参差水渺茫，秦人昔在楚封疆。当时避世乾坤窄，",
            "他年倘遂平生志，来著霞衣侍玉皇。"
        ],
        "notes": [
            ""
        ],
        "volume": "卷七百六十二",
        "no#": 12
    },
    {
        "title": "李皋试诗",
        "author": "何仲举",
        "biography": "",
        "paragraphs": [
            "似玉来投狱，抛家去就枷。可怜两片木，夹却一枝花。"
        ],
        "notes": [
            ""
        ],
        "volume": "卷七百六十二",
        "no#": 13
    },
    {
        "title": "句",
        "author": "何仲举",
        "biography": "",
        "paragraphs": [
            "碧云章句才离手，紫府神仙尽点头。",
            "树迎高鸟归深野，云傍斜阳过远山。（《秋日晚望》，"
        ],
        "notes": [
            ""
        ],
        "volume": "卷七百六十二",
        "no#": 14
    },
    {
        "title": "耕夫谣",
        "author": "徐仲雅",
        "biography": "",
        "paragraphs": [
            "张绪逞风流，王衍事轻薄。出门逢耕夫，颜色必不乐。",
            "肥肤如玉洁，力拗丝不折。半日无耕夫，此辈总饿杀。"
        ],
        "notes": [
            ""
        ],
        "volume": "卷七百六十二",
        "no#": 15
    },
    {
        "title": "赠齐己",
        "author": "徐仲雅",
        "biography": "",
        "paragraphs": [
            "我唐有僧号齐己，未出家时宰相器。爰见梦中逢五丁，",
            "一言悟得生死海，芙蓉吐出琉璃心。闷见有唐风雅缺，",
            "格何古，天工未生谁知主。混沌凿开鸡子黄，",
            "真宰夜来调暖律，声声吹出嫩青春。调何雅，",
            "语何奇，血泼乾坤龙战时。祖龙跨海日方出，",
            "一簟松风冷如冰，长伴巢由伸脚睡。"
        ],
        "notes": [
            ""
        ],
        "volume": "卷七百六十二",
        "no#": 16
    },
    {
        "title": "赠江处士",
        "author": "徐仲雅",
        "biography": "",
        "paragraphs": [
            "门在松阴里，山僧几度过。药灵丸不大，棋妙子无多。",
            "薄雾笼寒径，残风恋绿萝。金乌兼玉兔，年几奈公何。"
        ],
        "notes": [
            ""
        ],
        "volume": "卷七百六十二",
        "no#": 17
    },
    {
        "title": "东华观偃松",
        "author": "徐仲雅",
        "biography": "",
        "paragraphs": [
            "半已化为石，有灵通碧湘。生逢尧雨露，老直汉风霜。",
            "月滴蟾心水，龙遗脑骨香。始于毫末后，曾见几兴亡。"
        ],
        "notes": [
            ""
        ],
        "volume": "卷七百六十二",
        "no#": 18
    },
    {
        "title": "咏棕树",
        "author": "徐仲雅",
        "biography": "",
        "paragraphs": [
            "叶似新蒲绿，身如乱锦缠。任君千度剥，意气自冲天。"
        ],
        "notes": [
            ""
        ],
        "volume": "卷七百六十二",
        "no#": 19
    },
    {
        "title": "宫词",
        "author": "徐仲雅",
        "biography": "",
        "paragraphs": [
            "内人晓起怯春寒，轻揭珠帘看牡丹。",
            "一把柳丝收不得，和风搭在玉栏杆。"
        ],
        "notes": [
            ""
        ],
        "volume": "卷七百六十二",
        "no#": 20
    },
    {
        "title": "句",
        "author": "徐仲雅",
        "biography": "",
        "paragraphs": [
            "屋面尽生人耳朵，篱头多是老翁须。",
            "平分造化双苞去，拆破春风两面开。",
            "云路半开千里月，洞门斜掩一天春。（《马希范夜宴",
            "迎四仪夫人》）",
            "凿开青帝春风国，移下姮娥夜月楼。（《马殷明月圃》，",
            "珠玑影冷偏粘草，兰麝香浓却损花。",
            "山色晓堆罗黛雨，草梢春戛麝香风。",
            "衰兰寂寞含愁绿，小杏妖娆弄色红。",
            "旁搜水脉湘心满，遍揭泉根梵底通。",
            "水□滴残青□瘦，石脂倾尽白云空。",
            "深浦送回芳草日，急滩牵断绿杨风。",
            "藕梢逆入银塘里，苹迹潜来玉井中。",
            "败菊篱疏临野渡，落梅村冷隔江枫。",
            "剪开净涧分苗稼，划破涟漪下钓筒。"
        ],
        "notes": [
            ""
        ],
        "volume": "卷七百六十二",
        "no#": 21
    },
    {
        "title": "分水岭",
        "author": "伍彬",
        "biography": "",
        "paragraphs": [
            "前贤功及物，禹后杳难俦。不改古今色，平分南北流。",
            "寒冲山影岸，清绕荻花洲。尽是朝宗去，潺潺早晚休。"
        ],
        "notes": [
            ""
        ],
        "volume": "卷七百六十二",
        "no#": 22
    },
    {
        "title": "句",
        "author": "伍彬",
        "biography": "",
        "paragraphs": [
            "稚子出看莎径没，渔翁来报竹桥流。",
            "踪迹未辞鸳鹭客，梦魂先到鹧鸪村。"
        ],
        "notes": [
            ""
        ],
        "volume": "卷七百六十二",
        "no#": 23
    },
    {
        "title": "留宿廖融山斋",
        "author": "杨徽之",
        "biography": "",
        "paragraphs": [
            "清和春尚在，欢醉日何长。谷鸟随柯转，庭花夺酒香。",
            "初晴岩翠滴，向晚树阴凉。别有堪吟处，相留宿草堂。"
        ],
        "notes": [
            ""
        ],
        "volume": "卷七百六十二",
        "no#": 24
    },
    {
        "title": "句",
        "author": "杨徽之",
        "biography": "",
        "paragraphs": [
            "新霜染枫叶，皎月借芦花。",
            "废宅寒塘水，荒坟宿草烟。"
        ],
        "notes": [
            ""
        ],
        "volume": "卷七百六十二",
        "no#": 25
    },
    {
        "title": "登祝融峰",
        "author": "王元",
        "biography": "",
        "paragraphs": [
            "草叠到孤顶，身齐高鸟翔。势疑撞翼轸，翠欲滴潇湘。",
            "云湿幽崖滑，风梳古木香。晴空聊纵目，杳杳极穷荒。"
        ],
        "notes": [
            ""
        ],
        "volume": "卷七百六十二",
        "no#": 26
    },
    {
        "title": "怀翁宏",
        "author": "王元",
        "biography": "",
        "paragraphs": [
            "独夜思君切，无人知此情。沧州归未得，华发别来生。",
            "孤馆木初落，高空月正明。远书多隔岁，独念没前程。"
        ],
        "notes": [
            ""
        ],
        "volume": "卷七百六十二",
        "no#": 27
    },
    {
        "title": "听琴",
        "author": "王元",
        "biography": "",
        "paragraphs": [
            "拂尘开素匣，有客独伤时。古调俗不乐，正声君自知。",
            "寒泉出涧涩，老桧倚风悲。纵有来听者，谁堪继子期。"
        ],
        "notes": [
            ""
        ],
        "volume": "卷七百六十二",
        "no#": 28
    },
    {
        "title": "哭李韶",
        "author": "王元",
        "biography": "",
        "paragraphs": [
            "韶也命何奇，生前与世违。贫栖古梵刹，终著旧麻衣。",
            "雅句僧抄遍，孤坟客吊稀。故园今孰在，应见梦中归。"
        ],
        "notes": [
            ""
        ],
        "volume": "卷七百六十二",
        "no#": 29
    },
    {
        "title": "题邓真人遗址",
        "author": "王元",
        "biography": "",
        "paragraphs": [
            "三千功满仙升去，留得山前旧隐基。但见白云长掩映，",
            "近代无人寻异事，野泉喷月泻秋池。"
        ],
        "notes": [
            ""
        ],
        "volume": "卷七百六十二",
        "no#": 30
    },
    {
        "title": "句",
        "author": "王元",
        "biography": "",
        "paragraphs": [
            "伴行惟瘦鹤，寻步入深云。"
        ],
        "notes": [
            ""
        ],
        "volume": "卷七百六十二",
        "no#": 31
    },
    {
        "title": "谢翁宏以诗百篇见示",
        "author": "廖融",
        "biography": "",
        "paragraphs": [
            "高奇一百篇，造化见工全。积思游沧海，冥搜入洞天。",
            "神珠迷罔象，端玉匪雕镌。休叹不得力，离骚千古传。"
        ],
        "notes": [
            ""
        ],
        "volume": "卷七百六十二",
        "no#": 32
    },
    {
        "title": "赠天台逸人",
        "author": "廖融",
        "biography": "",
        "paragraphs": [
            "移桧托禅子，携家上赤城。拂琴天籁寂，欹枕海涛生。",
            "云白寒峰晚，鸟歌春谷晴。又闻求桂楫，载月十洲行。"
        ],
        "notes": [
            ""
        ],
        "volume": "卷七百六十二",
        "no#": 33
    },
    {
        "title": "古桧",
        "author": "廖融",
        "biography": "",
        "paragraphs": [
            "何人见植初，老树梵王居。山鬼暗栖托，樵夫难破除。",
            "声高秋汉迥，影倒月潭虚。尽日无僧倚，清风长有余。"
        ],
        "notes": [
            ""
        ],
        "volume": "卷七百六十二",
        "no#": 34
    },
    {
        "title": "题伍彬屋壁",
        "author": "廖融",
        "biography": "",
        "paragraphs": [
            "圆塘绿水平，鱼跃紫莼生。要路贫无力，深村老退耕。",
            "犊随原草远，蛙傍堑篱鸣。拨棹茶川去，初逢谷雨晴。"
        ],
        "notes": [
            ""
        ],
        "volume": "卷七百六十二",
        "no#": 35
    },
    {
        "title": "梦仙谣",
        "author": "廖融",
        "biography": "",
        "paragraphs": [
            "琪木扶疏系辟邪，麻姑夜宴紫皇家。银河旌节摇波影，",
            "星稀犹倚虹桥立，拟就张骞搭汉槎。"
        ],
        "notes": [
            ""
        ],
        "volume": "卷七百六十二",
        "no#": 36
    },
    {
        "title": "退宫妓",
        "author": "廖融",
        "biography": "",
        "paragraphs": [
            "神仙风格本难俦，曾从前皇翠辇游。红踯躅繁金殿暖，",
            "一旦色衰归故里，月明犹梦按梁州。"
        ],
        "notes": [
            ""
        ],
        "volume": "卷七百六十二",
        "no#": 37
    },
    {
        "title": "句",
        "author": "廖融",
        "biography": "",
        "paragraphs": [
            "圭灶先知晓，盆池别见天，",
            "云穿捣药屋，雪压钓鱼舟。"
        ],
        "notes": [
            ""
        ],
        "volume": "卷七百六十二",
        "no#": 38
    },
    {
        "title": "赠廖融",
        "author": "王正己",
        "biography": "",
        "paragraphs": [
            "病起正当秋阁迥，酒醒迎对夜涛寒。",
            "炉中药熟分僧饭，枕上琴闲借客弹。"
        ],
        "notes": [
            ""
        ],
        "volume": "卷七百六十二",
        "no#": 39
    },
    {
        "title": "句",
        "author": "王正己",
        "biography": "",
        "paragraphs": [
            "洗盂秋涧日华动，捣药夜坐秋气深。"
        ],
        "notes": [
            ""
        ],
        "volume": "卷七百六十二",
        "no#": 40
    },
    {
        "title": "送廖融处士南游",
        "author": "翁宏",
        "biography": "",
        "paragraphs": [
            "病卧瘴云间，莓苔渍竹关。孤吟牛渚月，老忆洞庭山。",
            "壮志潜消尽，淳风竟未还。今朝忽相遇，执手一开颜。"
        ],
        "notes": [
            ""
        ],
        "volume": "卷七百六十二",
        "no#": 41
    },
    {
        "title": "春残",
        "author": "翁宏",
        "biography": "",
        "paragraphs": [
            "又是春残也，如何出翠帏。落花人独立，微雨燕双飞。",
            "寓目魂将断，经年梦亦非。那堪向愁夕，萧飒暮蝉辉。"
        ],
        "notes": [
            ""
        ],
        "volume": "卷七百六十二",
        "no#": 42
    },
    {
        "title": "秋残",
        "author": "翁宏",
        "biography": "",
        "paragraphs": [
            "又是秋残也，无聊意若何。客程江外远，归思夜深多。",
            "岘首飞黄叶，湘湄走白波。仍闻汉都护，今岁合休戈。"
        ],
        "notes": [
            ""
        ],
        "volume": "卷七百六十二",
        "no#": 43
    },
    {
        "title": "句",
        "author": "翁宏",
        "biography": "",
        "paragraphs": [
            "万木横秋里，孤舟半夜猿。",
            "漏光残井甃，缺影背山椒。",
            "风回山火断，潮落岸冰高。"
        ],
        "notes": [
            ""
        ],
        "volume": "卷七百六十二",
        "no#": 44
    },
    {
        "title": "过衡山赠廖处士",
        "author": "张观",
        "biography": "",
        "paragraphs": [
            "未向漆园为傲吏，定应明代作征君。传家奕世无金玉，",
            "到头终为苍生起，休恋耕烟楚水𣸣。"
        ],
        "notes": [
            ""
        ],
        "volume": "卷七百六十二",
        "no#": 45
    },
    {
        "title": "竹枝词二首",
        "author": "孙光宪",
        "biography": "",
        "paragraphs": [
            "门前春水白苹花，岸上无人小艇斜。",
            "商女经过江欲暮，散抛残食饲神鸦。",
            "乱绳千结绊人深，越罗万丈表长寻。",
            "杨柳在身垂意绪，藕花落尽见莲心。"
        ],
        "notes": [
            ""
        ],
        "volume": "卷七百六十二",
        "no#": 46
    },
    {
        "title": "杨柳枝词四首",
        "author": "孙光宪",
        "biography": "",
        "paragraphs": [
            "阊门风暖落花干，飞遍江城雪不寒。",
            "独有晚来临水驿，闲人多凭赤栏干。",
            "有池有榭即蒙蒙，浸润翻成长养功。",
            "恰似有人长点检，著行排立向春风。",
            "根柢虽然傍浊河，无妨终日近笙歌。",
            "毵毵金带谁堪比，还共黄莺不较多。",
            "万株枯槁怨亡隋，似吊吴台各自垂。",
            "好是淮阴明月里，酒楼横笛不胜吹。"
        ],
        "notes": [
            ""
        ],
        "volume": "卷七百六十二",
        "no#": 47
    },
    {
        "title": "采莲",
        "author": "孙光宪",
        "biography": "",
        "paragraphs": [
            "菡萏香连十顷陂，小姑贪戏采莲迟。",
            "晚来弄水船头湿，更脱红裙裹鸭儿。"
        ],
        "notes": [
            ""
        ],
        "volume": "卷七百六十二",
        "no#": 48
    },
    {
        "title": "八拍蛮",
        "author": "孙光宪",
        "biography": "",
        "paragraphs": [
            "孔雀尾拖金线长，怕人飞起入丁香。",
            "越女沙头争拾翠，相呼归去背斜阳。"
        ],
        "notes": [
            ""
        ],
        "volume": "卷七百六十二",
        "no#": 49
    },
    {
        "title": "句",
        "author": "孙光宪",
        "biography": "",
        "paragraphs": [
            "晓厨烹淡菜，春杼种橦花。"
        ],
        "notes": [
            ""
        ],
        "volume": "卷七百六十二",
        "no#": 50
    },
    {
        "title": "咏蒲鞋",
        "author": "刘章",
        "biography": "",
        "paragraphs": [
            "吴江浪浸白蒲春，越女初挑一样新。才自绣窗离玉指，",
            "今日高楼鸳瓦上，不知抛掷是何人。"
        ],
        "notes": [
            ""
        ],
        "volume": "卷七百六十二",
        "no#": 51
    },
    {
        "title": "夜坐",
        "author": "路洵美",
        "biography": "",
        "paragraphs": [
            "帘卷竹轩清，四邻无语声。漏从吟里转，月自坐来明。",
            "草木露华湿，衣裳寒气生。难逢知鉴者，空悦此时情。"
        ],
        "notes": [
            ""
        ],
        "volume": "卷七百六十二",
        "no#": 52
    },
    {
        "title": "荆台道院",
        "author": "梁震",
        "biography": "",
        "paragraphs": [
            "桑田一变赋归来，爵禄焉能浼我哉。",
            "黄犊依然花竹外，清风万古凛荆台。"
        ],
        "notes": [
            ""
        ],
        "volume": "卷七百六十二",
        "no#": 53
    }
]