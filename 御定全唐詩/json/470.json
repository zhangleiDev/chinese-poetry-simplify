[
    {
        "title": "妾换马",
        "author": "卢殷",
        "biography": "",
        "paragraphs": [
            "伴凤楼中妾，如龙枥上宛。同年辞旧宠，异地受新恩。",
            "香阁更衣处，尘蒙喷草痕。连嘶将忍泪，俱恋主人门。"
        ],
        "notes": [
            ""
        ],
        "volume": "卷四百七十",
        "no#": 1
    },
    {
        "title": "七夕",
        "author": "卢殷",
        "biography": "",
        "paragraphs": [
            "河耿月凉时，牵牛织女期。欢娱方在此，漏刻竟由谁。",
            "定不嫌秋驶，唯当乞夜迟。全胜客子妇，十载泣生离。"
        ],
        "notes": [
            ""
        ],
        "volume": "卷四百七十",
        "no#": 2
    },
    {
        "title": "月夜",
        "author": "卢殷",
        "biography": "",
        "paragraphs": [
            "露下凉生簟，无人月满庭。难闻逆河浪，徒望白榆星。",
            "树绕孤栖鹊，窗飞就暗萤。移时宿兰影，思共习芳馨。"
        ],
        "notes": [
            ""
        ],
        "volume": "卷四百七十",
        "no#": 3
    },
    {
        "title": "仲夏寄江南",
        "author": "卢殷",
        "biography": "",
        "paragraphs": [
            "五月行将近，三年客未回。梦成千里去，酒醒百忧来。",
            "晚暮时看槿，悲酸不食梅。空将白团扇，从寄复裴回。"
        ],
        "notes": [
            ""
        ],
        "volume": "卷四百七十",
        "no#": 4
    },
    {
        "title": "欲销云",
        "author": "卢殷",
        "biography": "",
        "paragraphs": [
            "欲隐从龙质，仍余触石文。霏微依碧落，仿佛误非云。",
            "度月光无隔，倾河影不分。如逢作霖处，当为起氤氲。"
        ],
        "notes": [
            ""
        ],
        "volume": "卷四百七十",
        "no#": 5
    },
    {
        "title": "遇边使",
        "author": "卢殷",
        "biography": "",
        "paragraphs": [
            "累年无的信，每夜梦边城。袖掩千行泪，书封一尺情。"
        ],
        "notes": [
            ""
        ],
        "volume": "卷四百七十",
        "no#": 6
    },
    {
        "title": "移住别居",
        "author": "卢殷",
        "biography": "",
        "paragraphs": [
            "自到西川住，唯君别有情。常逢对门远，又隔一重城。"
        ],
        "notes": [
            ""
        ],
        "volume": "卷四百七十",
        "no#": 7
    },
    {
        "title": "堋口逢友人",
        "author": "卢殷",
        "biography": "",
        "paragraphs": [
            "艰难别离久，中外往还深。已改当时法，空余旧日心。"
        ],
        "notes": [
            ""
        ],
        "volume": "卷四百七十",
        "no#": 8
    },
    {
        "title": "雨霁登北岸寄友人",
        "author": "卢殷",
        "biography": "",
        "paragraphs": [
            "稻黄扑扑黍油油，野树连山涧自流。",
            "忆得年时冯翊部，谢郎相引上楼头。"
        ],
        "notes": [
            ""
        ],
        "volume": "卷四百七十",
        "no#": 9
    },
    {
        "title": "长安亲故",
        "author": "卢殷",
        "biography": "",
        "paragraphs": [
            "楚兰不佩佩吴钩，带酒城头别旧游。",
            "年事已多筋力在，试将弓箭到并州。"
        ],
        "notes": [
            ""
        ],
        "volume": "卷四百七十",
        "no#": 10
    },
    {
        "title": "悲秋",
        "author": "卢殷",
        "biography": "",
        "paragraphs": [
            "秋空雁度青天远，疏树蝉嘶白露寒。",
            "阶下败兰犹有气，手中团扇渐无端。"
        ],
        "notes": [
            ""
        ],
        "volume": "卷四百七十",
        "no#": 11
    },
    {
        "title": "晚蝉",
        "author": "卢殷",
        "biography": "",
        "paragraphs": [
            "深藏高柳背斜晖，能轸孤愁减昔围。",
            "犹畏旅人头不白，再三移树带声飞。"
        ],
        "notes": [
            ""
        ],
        "volume": "卷四百七十",
        "no#": 12
    },
    {
        "title": "维扬郡西亭赠友人",
        "author": "卢殷",
        "biography": "",
        "paragraphs": [
            "萍飒风池香满船，杨花漠漠暮春天。",
            "玉人此日心中事，何似乘羊入市年。"
        ],
        "notes": [
            ""
        ],
        "volume": "卷四百七十",
        "no#": 13
    },
    {
        "title": "终南精舍月中闻磬",
        "author": "独孤申叔",
        "biography": "",
        "paragraphs": [
            "精庐残夜景，天宇灭埃氛。幽磬此时击，余音几处闻。",
            "随风树杪去，支策月中分。断绝如残漏，凄清不隔云。",
            "羁人方罢梦，独雁忽迷群。响尽河汉落，千山空纠纷。"
        ],
        "notes": [
            ""
        ],
        "volume": "卷四百七十",
        "no#": 14
    },
    {
        "title": "题汉州西湖",
        "author": "严公弼",
        "biography": "",
        "paragraphs": [
            "西湖创置自房公，心匠纵横造化同。",
            "见说凤池推独步，高名何事滞川中。"
        ],
        "notes": [
            ""
        ],
        "volume": "卷四百七十",
        "no#": 15
    },
    {
        "title": "题汉州西湖",
        "author": "严公贶",
        "biography": "",
        "paragraphs": [
            "凤沼才难尽，余思凿西湖。珍木罗修岸，冰光映坐隅。",
            "琴台今寂寞，竹岛尚萦纡。犹蕴济川志，芳名终不渝。"
        ],
        "notes": [
            ""
        ],
        "volume": "卷四百七十",
        "no#": 16
    },
    {
        "title": "湘弦曲",
        "author": "庄南杰",
        "biography": "",
        "paragraphs": [
            "楚云铮铮戛秋露，巫云峡雨飞朝暮。古磬高敲百尺楼，",
            "莺啼寂寞花枝雨，鬼啸荒郊松柏风。满堂怨咽悲相续，"
        ],
        "notes": [
            ""
        ],
        "volume": "卷四百七十",
        "no#": 17
    },
    {
        "title": "黄雀行",
        "author": "庄南杰",
        "biography": "",
        "paragraphs": [
            "穿屋穿墙不知止，争树争巢入营死。林间公子挟弹弓，",
            "虞人设网当要路，白日啾嘲祸万机。"
        ],
        "notes": [
            ""
        ],
        "volume": "卷四百七十",
        "no#": 18
    },
    {
        "title": "雁门太守行",
        "author": "庄南杰",
        "biography": "",
        "paragraphs": [
            "旌旗闪闪摇天末，长笛横吹虏尘阔。跨下嘶风白练狞，",
            "九泉寂寞葬秋虫，湿云荒草啼秋思。"
        ],
        "notes": [
            ""
        ],
        "volume": "卷四百七十",
        "no#": 19
    },
    {
        "title": "阳春曲",
        "author": "庄南杰",
        "biography": "",
        "paragraphs": [
            "紫锦红囊香满风，金鸾玉轼摇丁冬。沙鸥白羽翦晴碧，",
            "凤叶龙吟白日长，落花声底仙娥醉。"
        ],
        "notes": [
            ""
        ],
        "volume": "卷四百七十",
        "no#": 20
    },
    {
        "title": "伤歌行",
        "author": "庄南杰",
        "biography": "",
        "paragraphs": [
            "兔走乌飞不相见，人事依稀速如电。王母夭桃一度开，",
            "秋雨无情不惜花，芙蓉一一惊香倒。劝君莫谩栽荆棘，"
        ],
        "notes": [
            ""
        ],
        "volume": "卷四百七十",
        "no#": 21
    },
    {
        "title": "无题",
        "author": "李溟",
        "biography": "",
        "paragraphs": [
            "乔木挂斗邑，水驿坏门开。向月片帆去，背云行雁来。",
            "晚年名利迹，宁免路岐哀。前计不能息，若为玄鬓回。"
        ],
        "notes": [
            ""
        ],
        "volume": "卷四百七十",
        "no#": 22
    },
    {
        "title": "客舍喜友人相访",
        "author": "贺兰朋吉",
        "biography": "",
        "paragraphs": [
            "荒居无四邻，谁肯访来频。古树秋中叶，他乡病里身。",
            "雁声风送急，萤影月流新。独为成名晚，多惭见友人。"
        ],
        "notes": [
            ""
        ],
        "volume": "卷四百七十",
        "no#": 23
    },
    {
        "title": "诣李侍郎",
        "author": "王鲁复",
        "biography": "",
        "paragraphs": [
            "文字元无底，功夫转到难。苦心三百首，暂请侍郎看。"
        ],
        "notes": [
            ""
        ],
        "volume": "卷四百七十",
        "no#": 24
    },
    {
        "title": "吊灵均",
        "author": "王鲁复",
        "biography": "",
        "paragraphs": [
            "万古汨罗深，骚人道不沉。明明唐日月，应见楚臣心。"
        ],
        "notes": [
            ""
        ],
        "volume": "卷四百七十",
        "no#": 25
    },
    {
        "title": "吊韩侍郎",
        "author": "王鲁复",
        "biography": "",
        "paragraphs": [
            "星落少微宫，高人入古风。几年才子泪，并写五言中。"
        ],
        "notes": [
            ""
        ],
        "volume": "卷四百七十",
        "no#": 26
    },
    {
        "title": "故白岩禅师院",
        "author": "王鲁复",
        "biography": "",
        "paragraphs": [
            "能师还世名还在，空闭禅堂满院苔。",
            "花树不随人寂寞，数枝犹自出墙来。"
        ],
        "notes": [
            ""
        ],
        "volume": "卷四百七十",
        "no#": 27
    },
    {
        "title": "招玉川子咏新文",
        "author": "徐希仁",
        "biography": "",
        "paragraphs": [
            "清气宿我心，结为清泠音。一夜吟不足，君来相和吟。"
        ],
        "notes": [
            ""
        ],
        "volume": "卷四百七十",
        "no#": 28
    }
]