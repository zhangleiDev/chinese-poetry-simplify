[
    {
        "title": "留辞杭州姚合郎中",
        "author": "周贺",
        "biography": "",
        "paragraphs": [
            "波涛千里隔，抱疾亦相寻。会宿逢高士，辞归值积霖。",
            "丛桑山店迥，孤烛海船深。尚有重来约，知无省阁心。"
        ],
        "notes": [
            ""
        ],
        "volume": "卷五百零三",
        "no#": 1
    },
    {
        "title": "酬吴之问见赠",
        "author": "周贺",
        "biography": "",
        "paragraphs": [
            "已当鸣雁夜，多事不同居。故疾离城晚，秋霖见月疏。",
            "趁风开静户，带叶卷残书。荡桨期南去，荒园久废锄。"
        ],
        "notes": [
            ""
        ],
        "volume": "卷五百零三",
        "no#": 2
    },
    {
        "title": "送分定归灵夏",
        "author": "周贺",
        "biography": "",
        "paragraphs": [
            "南游多老病，见说讲经稀。塞寺几僧在，关城空自归。",
            "带河衰草断，映日旱沙飞。却到禅斋后，边军识衲衣。"
        ],
        "notes": [
            ""
        ],
        "volume": "卷五百零三",
        "no#": 3
    },
    {
        "title": "与崔弇话别",
        "author": "周贺",
        "biography": "",
        "paragraphs": [
            "归思缘平泽，幽斋夜话迟。人寻冯翊去，草向建康衰。",
            "雨雪生中路，干戈阻后期。几年方见面，应是镊苍髭。"
        ],
        "notes": [
            ""
        ],
        "volume": "卷五百零三",
        "no#": 4
    },
    {
        "title": "题何氏池亭",
        "author": "周贺",
        "biography": "",
        "paragraphs": [
            "信是虚闲地，亭高亦有苔。绕池逢石坐，穿竹引山回。",
            "果落纤萍散，龟行细草开。主人偏好事，终不厌频来。"
        ],
        "notes": [
            ""
        ],
        "volume": "卷五百零三",
        "no#": 5
    },
    {
        "title": "送表兄东南游",
        "author": "周贺",
        "biography": "",
        "paragraphs": [
            "山水叠层层，吾兄涉又登。挂帆春背雁，寻磬夜逢僧。",
            "雪溜悬衡岳，江云盖秣陵。评文永不忘，此说是中兴。"
        ],
        "notes": [
            ""
        ],
        "volume": "卷五百零三",
        "no#": 6
    },
    {
        "title": "送康绍归建业",
        "author": "周贺",
        "biography": "",
        "paragraphs": [
            "南朝秋色满，君去意如何。帝业空城在，民田坏冢多。",
            "月圆台独上，栗绽寺频过。篱下西江阔，相思见白波。"
        ],
        "notes": [
            ""
        ],
        "volume": "卷五百零三",
        "no#": 7
    },
    {
        "title": "再过王辂原居纳凉",
        "author": "周贺",
        "biography": "",
        "paragraphs": [
            "夏天多忆此，早晚得秋分。旧月来还见，新蝉坐忽闻。",
            "扇风调病叶，沟水隔残云。别有微凉处，从容不似君。"
        ],
        "notes": [
            ""
        ],
        "volume": "卷五百零三",
        "no#": 8
    },
    {
        "title": "送耿山人归湖南",
        "author": "周贺",
        "biography": "",
        "paragraphs": [
            "南行随越僧，别业几池菱。两鬓已垂白，五湖归挂罾。",
            "夜涛鸣栅锁，寒苇露船灯。去此应无事，却来知不能。"
        ],
        "notes": [
            ""
        ],
        "volume": "卷五百零三",
        "no#": 9
    },
    {
        "title": "送省己上人归太原",
        "author": "周贺",
        "biography": "",
        "paragraphs": [
            "惜别听边漏，窗灯落烬重。寒僧回绝塞，夕雪下穷冬。",
            "出定闻残角，休兵见坏锋。何年更来此，老却倚阶松。"
        ],
        "notes": [
            ""
        ],
        "volume": "卷五百零三",
        "no#": 10
    },
    {
        "title": "宿甄山南溪昼公院",
        "author": "周贺",
        "biography": "",
        "paragraphs": [
            "从作两河客，别离经半年。却来峰顶宿，知废甄南禅。",
            "余雾沉斜月，孤灯照落泉。何当闲事尽，相伴老溪边。"
        ],
        "notes": [
            ""
        ],
        "volume": "卷五百零三",
        "no#": 11
    },
    {
        "title": "相次寻举客寄住人",
        "author": "周贺",
        "biography": "",
        "paragraphs": [
            "停桡因旧识，白发向波涛。以我往来倦，知君耕稼劳。",
            "渚田临舍尽，阪路出簷高。游者还南去，终期伴尔曹。"
        ],
        "notes": [
            ""
        ],
        "volume": "卷五百零三",
        "no#": 12
    },
    {
        "title": "出关寄贾岛",
        "author": "周贺",
        "biography": "",
        "paragraphs": [
            "旧乡无子孙，谁共老青门。迢递早秋路，别离深夜村。",
            "伊流偕行客，岳响答啼猿。去后期招隐，何当复此言。"
        ],
        "notes": [
            ""
        ],
        "volume": "卷五百零三",
        "no#": 13
    },
    {
        "title": "暮冬长安旅舍",
        "author": "周贺",
        "biography": "",
        "paragraphs": [
            "湖外谁相识，思归日日频。遍寻新住客，少见故乡人。",
            "失计空知命，劳生耻为身。惟看洞庭树，即是旧山春。"
        ],
        "notes": [
            ""
        ],
        "volume": "卷五百零三",
        "no#": 14
    },
    {
        "title": "赠胡僧",
        "author": "周贺",
        "biography": "",
        "paragraphs": [
            "瘦形无血色，草屦著行穿。闲话似持咒，不眠同坐禅。",
            "背经来汉地，袒膊过冬天。情性人难会，游方应信缘。"
        ],
        "notes": [
            ""
        ],
        "volume": "卷五百零三",
        "no#": 15
    },
    {
        "title": "赠李主簿",
        "author": "周贺",
        "biography": "",
        "paragraphs": [
            "税时兼主印，每日得闲稀。对酒妨料吏，为官亦典衣。",
            "案迟吟坐待，宅近步行归。见说论诗道，应愁判是非。"
        ],
        "notes": [
            ""
        ],
        "volume": "卷五百零三",
        "no#": 16
    },
    {
        "title": "同朱庆余宿翊西上人房",
        "author": "周贺",
        "biography": "",
        "paragraphs": [
            "溪僧还共谒，相与坐寒天。屋雪凌高烛，山茶称远泉。",
            "夜清更彻寺，空阔雁冲烟。莫怪多时话，重来又来年。"
        ],
        "notes": [
            ""
        ],
        "volume": "卷五百零三",
        "no#": 17
    },
    {
        "title": "寄姚合郎中",
        "author": "周贺",
        "biography": "",
        "paragraphs": [
            "转刺名山郡，连年别省曹。分题得客少，著价买书高。",
            "晚柳蝉和角，寒城烛照涛。鄱溪卧疾久，未获后乘骚。"
        ],
        "notes": [
            ""
        ],
        "volume": "卷五百零三",
        "no#": 18
    },
    {
        "title": "休粮僧",
        "author": "周贺",
        "biography": "",
        "paragraphs": [
            "一斋难过日，况是更休粮。养力时行道，闻钟不上堂。",
            "唯留温药火，未写化金方。旧有山厨在，从僧请作房。"
        ],
        "notes": [
            ""
        ],
        "volume": "卷五百零三",
        "no#": 19
    },
    {
        "title": "怀西峰隐者",
        "author": "周贺",
        "biography": "",
        "paragraphs": [
            "灌木藏岑色，天寒望即愁。高斋何日去，远瀑入城流。",
            "腊近溪书绝，灯残夜雪稠。迩来相忆处，枕上苦吟休。"
        ],
        "notes": [
            ""
        ],
        "volume": "卷五百零三",
        "no#": 20
    },
    {
        "title": "赠柏岩禅师",
        "author": "周贺",
        "biography": "",
        "paragraphs": [
            "野寺绝依念，灵山会遍行。老来披衲重，病后读经生。",
            "乞食嫌村远，寻溪爱路平。多年柏岩住，不记柏岩名。"
        ],
        "notes": [
            ""
        ],
        "volume": "卷五百零三",
        "no#": 21
    },
    {
        "title": "旅怀",
        "author": "周贺",
        "biography": "",
        "paragraphs": [
            "不觉月又尽，未归还到春。雪通庐岳梦，树匝草堂身。",
            "泽雁和寒露，江槎带远薪。何年自此去，旧国复为邻。"
        ],
        "notes": [
            ""
        ],
        "volume": "卷五百零三",
        "no#": 22
    },
    {
        "title": "缑氏韦明府厅",
        "author": "周贺",
        "biography": "",
        "paragraphs": [
            "贵邑清风满，谁同上宰心。杉松出郭外，雨电下嵩阴。",
            "度雁方离垒，来僧始别岑。西池月才迥，会接一宵吟。"
        ],
        "notes": [
            ""
        ],
        "volume": "卷五百零三",
        "no#": 23
    },
    {
        "title": "送朱庆余",
        "author": "周贺",
        "biography": "",
        "paragraphs": [
            "野客行无定，全家在浦东。寄眠僧阁静，赠别橐金空。",
            "旧里千山隔，归舟百计同。药资如有分，相约老吴中。"
        ],
        "notes": [
            ""
        ],
        "volume": "卷五百零三",
        "no#": 24
    },
    {
        "title": "宿开元寺楼",
        "author": "周贺",
        "biography": "",
        "paragraphs": [
            "西峰残日落，谁见寂寥心。孤枕客眠久，两廊僧话深。",
            "寒扉关雨气，风叶隐钟音。此爱东楼望，仍期别夜寻。"
        ],
        "notes": [
            ""
        ],
        "volume": "卷五百零三",
        "no#": 25
    },
    {
        "title": "送僧还南岳",
        "author": "周贺",
        "biography": "",
        "paragraphs": [
            "辞僧下水栅，因梦岳钟声。远路独归寺，几时重到城。",
            "风高寒叶落，雨绝夜堂清。自说深居后，邻州亦不行。"
        ],
        "notes": [
            ""
        ],
        "volume": "卷五百零三",
        "no#": 26
    },
    {
        "title": "秋思",
        "author": "周贺",
        "biography": "",
        "paragraphs": [
            "杨柳已秋思，楚田仍刈禾。归心病起切，败叶夜来多。",
            "细雨城蝉噪，残阳峤客过。旧山余业在，杳隔洞庭波。"
        ],
        "notes": [
            ""
        ],
        "volume": "卷五百零三",
        "no#": 27
    },
    {
        "title": "旅情",
        "author": "周贺",
        "biography": "",
        "paragraphs": [
            "黄叶下阶频，徐徐起病身。残秋萤出尽，独夜雁来新。",
            "别业去千里，旧乡空四邻。孤舟寻几度，又识岳阳人。"
        ],
        "notes": [
            ""
        ],
        "volume": "卷五百零三",
        "no#": 28
    },
    {
        "title": "送灵应禅师",
        "author": "周贺",
        "biography": "",
        "paragraphs": [
            "寒天仍远去，离寺雪霏霏。古迹曾重到，生涯不暂归。",
            "坐禅山店暝，补衲夜灯微。巡礼何时住，相逢的是稀。"
        ],
        "notes": [
            ""
        ],
        "volume": "卷五百零三",
        "no#": 29
    },
    {
        "title": "送陆判官防秋",
        "author": "周贺",
        "biography": "",
        "paragraphs": [
            "匹马无穷地，三年逐大军。算程淮邑远，起帐夕阳曛。",
            "瀑浪行时漱，边笳语次闻。要传书劄去，应到碛东云。"
        ],
        "notes": [
            ""
        ],
        "volume": "卷五百零三",
        "no#": 30
    },
    {
        "title": "山居秋思",
        "author": "周贺",
        "biography": "",
        "paragraphs": [
            "一从云水住，曾不下西岑。落木孤猿在，秋庭积雾深。",
            "泉流通井脉，虫响出墙阴。夜静溪声彻，寒灯尚独吟。"
        ],
        "notes": [
            ""
        ],
        "volume": "卷五百零三",
        "no#": 31
    },
    {
        "title": "赠皎然上人",
        "author": "周贺",
        "biography": "",
        "paragraphs": [
            "竹庭瓶水新，深称北窗人。讲罢见黄叶，诗成寻旧邻。",
            "锡阴迷坐石，池影露斋身。苦作南行约，劳生始问津。"
        ],
        "notes": [
            ""
        ],
        "volume": "卷五百零三",
        "no#": 32
    },
    {
        "title": "春日山居寄友人",
        "author": "周贺",
        "biography": "",
        "paragraphs": [
            "春居无俗喧，时立涧前村。路远少来客，山深多过猿。",
            "带岩松色老，临水杏花繁。除忆文流外，何人更可言。"
        ],
        "notes": [
            ""
        ],
        "volume": "卷五百零三",
        "no#": 33
    },
    {
        "title": "留别南徐故人",
        "author": "周贺",
        "biography": "",
        "paragraphs": [
            "三年蒙见待，此夕是前程。未断却来约，且伸临去情。",
            "潮回滩鸟下，月上客船明。他日南徐道，缘君又重行。"
        ],
        "notes": [
            ""
        ],
        "volume": "卷五百零三",
        "no#": 34
    },
    {
        "title": "送僧归江南",
        "author": "周贺",
        "biography": "",
        "paragraphs": [
            "洗足北林去，远途今已分。麻衣行岳色，竹杖带湘云。",
            "饥鼠缘危壁，寒狸出坏坟。前峰一声磬，此夕不同闻。"
        ],
        "notes": [
            ""
        ],
        "volume": "卷五百零三",
        "no#": 35
    },
    {
        "title": "早春越中留故人",
        "author": "周贺",
        "biography": "",
        "paragraphs": [
            "此行经岁近，唯约半年回。野渡人初过，前山云未开。",
            "雁群逢晓断，林色映川来。清夜芦中客，严家旧钓台。"
        ],
        "notes": [
            ""
        ],
        "volume": "卷五百零三",
        "no#": 36
    },
    {
        "title": "送友人",
        "author": "周贺",
        "biography": "",
        "paragraphs": [
            "弹琴多去情，浮楫背潮行。人望丰壖宿，虫依蠹木鸣。",
            "樯烟离浦色，芦雨入船声。如疾登云路，凭君寄此生。"
        ],
        "notes": [
            ""
        ],
        "volume": "卷五百零三",
        "no#": 37
    },
    {
        "title": "春日重到王依村居",
        "author": "周贺",
        "biography": "",
        "paragraphs": [
            "野烟居舍在，曾约此重过。久雨初招客，新田未种禾。",
            "夜虫鸣井浪，春鸟宿庭柯。莫为儿孙役，余生能几何。"
        ],
        "notes": [
            ""
        ],
        "volume": "卷五百零三",
        "no#": 38
    },
    {
        "title": "入静隐寺途中作",
        "author": "周贺",
        "biography": "",
        "paragraphs": [
            "乱云迷远寺，入路认青松。鸟道缘巢影，僧鞋印雪踪。",
            "草烟连野烧，溪雾隔霜钟。更遇樵人问，犹言过数峰。"
        ],
        "notes": [
            ""
        ],
        "volume": "卷五百零三",
        "no#": 39
    },
    {
        "title": "送杨岳归巴陵",
        "author": "周贺",
        "biography": "",
        "paragraphs": [
            "何处得乡信，告行当雨天。人离京口日，潮送岳阳船。",
            "孤鸟背林色，远帆开浦烟。悲君唯此别，不肯话回年。"
        ],
        "notes": [
            ""
        ],
        "volume": "卷五百零三",
        "no#": 40
    },
    {
        "title": "赠朱庆余校书",
        "author": "周贺",
        "biography": "",
        "paragraphs": [
            "风泉尽结冰，寒梦彻西陵。越信楚城得，远怀中夜兴。",
            "树停沙岛鹤，茶会石桥僧。寺阁边官舍，行吟过几层。"
        ],
        "notes": [
            ""
        ],
        "volume": "卷五百零三",
        "no#": 41
    },
    {
        "title": "逢播公",
        "author": "周贺",
        "biography": "",
        "paragraphs": [
            "带病希相见，西城早晚来。衲衣风坏帛，香印雨沾灰。",
            "坐久钟声尽，谈余岳影回。却思同宿夜，高枕说天台。"
        ],
        "notes": [
            ""
        ],
        "volume": "卷五百零三",
        "no#": 42
    },
    {
        "title": "寻北冈韩处士",
        "author": "周贺",
        "biography": "",
        "paragraphs": [
            "相过值早凉，松帚扫山床。坐石泉痕黑，登城藓色黄。",
            "逆风沈寺磬，初日晒邻桑。几处逢僧说，期来宿北冈。"
        ],
        "notes": [
            ""
        ],
        "volume": "卷五百零三",
        "no#": 43
    },
    {
        "title": "哭闲霄上人",
        "author": "周贺",
        "biography": "",
        "paragraphs": [
            "林径西风急，松枝讲钞余。冻髭亡夜剃，遗偈病时书。",
            "地燥焚身后，堂空著影初。吊来频落泪，曾忆到吾庐。"
        ],
        "notes": [
            ""
        ],
        "volume": "卷五百零三",
        "no#": 44
    },
    {
        "title": "城中秋作",
        "author": "周贺",
        "biography": "",
        "paragraphs": [
            "已落关东叶，空悬浙右心。寒灯随故病，伏雨接秋霖。",
            "客话曾谁和，虫声少我吟。蒹葭半波水，夜夜宿边禽。"
        ],
        "notes": [
            ""
        ],
        "volume": "卷五百零三",
        "no#": 45
    },
    {
        "title": "玉芝观王道士",
        "author": "周贺",
        "biography": "",
        "paragraphs": [
            "四面杉萝合，空堂画老仙。蠹根停雪水，曲角积茶烟。",
            "道至心极尽，宵晴瑟韵全。暂来还又去，未得坐经年。"
        ],
        "notes": [
            ""
        ],
        "volume": "卷五百零三",
        "no#": 46
    },
    {
        "title": "出关后寄贾岛",
        "author": "周贺",
        "biography": "",
        "paragraphs": [
            "故国知何处，西风已度关。归人值落叶，远路入寒山。",
            "多难喜相识，久贫宁自闲。唯将往来信，遥慰别离颜。"
        ],
        "notes": [
            ""
        ],
        "volume": "卷五百零三",
        "no#": 47
    },
    {
        "title": "题昼公院",
        "author": "周贺",
        "biography": "",
        "paragraphs": [
            "丛木开风径，过从白昼寒。舍深原草合，茶疾竹薪干。",
            "夕雨生眠兴，禅心少话端。频来觉无事，尽日坐相看。"
        ],
        "notes": [
            ""
        ],
        "volume": "卷五百零三",
        "no#": 48
    },
    {
        "title": "京口赠崔固",
        "author": "周贺",
        "biography": "",
        "paragraphs": [
            "积雨晴时近，西风叶满泉。相逢嵩岳客，共听楚城蝉。",
            "宿馆横秋岛，归帆涨远田。别多还寂寞，不似剡中年。"
        ],
        "notes": [
            ""
        ],
        "volume": "卷五百零三",
        "no#": 49
    },
    {
        "title": "书实上人房",
        "author": "周贺",
        "biography": "",
        "paragraphs": [
            "绝顶言无伴，长怀剃发师。禅中灯落烬，讲次柏生枝。",
            "沙井泉澄疾，秋钟韵尽迟。里闾还受请，空有向南期。"
        ],
        "notes": [
            ""
        ],
        "volume": "卷五百零三",
        "no#": 50
    },
    {
        "title": "送张諲之睦州",
        "author": "周贺",
        "biography": "",
        "paragraphs": [
            "遥忆新安旧，扁舟往复还。浅深看水石，来往逐云山。",
            "到县余花在，过门五柳闲。东征随子去，俱隐薜萝间。"
        ],
        "notes": [
            ""
        ],
        "volume": "卷五百零三",
        "no#": 51
    },
    {
        "title": "赠王道士",
        "author": "周贺",
        "biography": "",
        "paragraphs": [
            "药力资苍鬓，应非旧日身。一为嵩岳客，几葬洛阳人。",
            "石缝瓢探水，云根斧斫薪。关西来往路，谁得水银银。"
        ],
        "notes": [
            ""
        ],
        "volume": "卷五百零三",
        "no#": 52
    },
    {
        "title": "冬日山居思乡",
        "author": "周贺",
        "biography": "",
        "paragraphs": [
            "大野始严凝，云天晓色澄。树寒稀宿鸟，山迥少来僧。",
            "背日收窗雪，开炉释砚冰。忽然归故国，孤想寓西陵。"
        ],
        "notes": [
            ""
        ],
        "volume": "卷五百零三",
        "no#": 53
    },
    {
        "title": "如空上人移居大云寺",
        "author": "周贺",
        "biography": "",
        "paragraphs": [
            "竹溪人请住，何日向中峰。瓦舍山情少，斋身疾色浓。",
            "夏高移坐次，菊浅露行踪。来往湓城下，三年两度逢。"
        ],
        "notes": [
            ""
        ],
        "volume": "卷五百零三",
        "no#": 54
    },
    {
        "title": "送幻群法师",
        "author": "周贺",
        "biography": "",
        "paragraphs": [
            "北京一别后，吴楚几听砧。住久白发出，讲长枯叶深。",
            "香连邻舍像，磬彻远巢禽。寂默应关道，何人见此心。"
        ],
        "notes": [
            ""
        ],
        "volume": "卷五百零三",
        "no#": 55
    },
    {
        "title": "春喜友人至山舍",
        "author": "周贺",
        "biography": "",
        "paragraphs": [
            "鸟鸣春日晓，喜见竹门开。路自高岩出，人骑大马来。",
            "折花林影断，移石洞阴回。更欲留深语，重城暮色催。"
        ],
        "notes": [
            ""
        ],
        "volume": "卷五百零三",
        "no#": 56
    },
    {
        "title": "春日重至南徐旧居",
        "author": "周贺",
        "biography": "",
        "paragraphs": [
            "绿水阴空院，春深喜再来。独眠从草长，留酒看花开。",
            "过雨还山出，向风孤鸟回。忽思秋夕事，云物却悠哉。"
        ],
        "notes": [
            ""
        ],
        "volume": "卷五百零三",
        "no#": 57
    },
    {
        "title": "早秋过郭涯书堂",
        "author": "周贺",
        "biography": "",
        "paragraphs": [
            "暑消冈舍清，闲语有余情。涧水生茶味，松风灭扇声。",
            "远分临海雨，静觉掩山城。此地秋吟苦，时来绕菊行。"
        ],
        "notes": [
            ""
        ],
        "volume": "卷五百零三",
        "no#": 58
    },
    {
        "title": "长安送人",
        "author": "周贺",
        "biography": "",
        "paragraphs": [
            "上国多离别，年年渭水滨。空将未归意，说向欲行人。",
            "雁度池塘月，山连井邑春。临岐惜分手，日暮一沾巾。"
        ],
        "notes": [
            ""
        ],
        "volume": "卷五百零三",
        "no#": 59
    },
    {
        "title": "寄宁海李明府",
        "author": "周贺",
        "biography": "",
        "paragraphs": [
            "山县风光异，公门水石清。一官居外府，几载别东京。",
            "故疾梅天发，新诗雪夜成。家贫思减选，时静忆归耕。",
            "把疏寻书义，澄心得狱情。梦灵邀客解，剑古拣人呈。",
            "守月通宵坐，寻花迥路行。从来爱知道，何虑白髭生。"
        ],
        "notes": [
            ""
        ],
        "volume": "卷五百零三",
        "no#": 60
    },
    {
        "title": "投江州张郎中",
        "author": "周贺",
        "biography": "",
        "paragraphs": [
            "要地无闲日，仍容冒谒频。借山年涉闰，寝郡月逾旬。",
            "驿径曾冲雪，方泉省涤尘。随行溪路细，接话草堂新。",
            "减药痊余癖，飞书苦问贫。噪蝉离宿壳，吟客寄秋身。",
            "炼句贻箱箧，悬图见蜀岷。使君匡岳近，终作社中人。"
        ],
        "notes": [
            ""
        ],
        "volume": "卷五百零三",
        "no#": 61
    },
    {
        "title": "晚题江馆",
        "author": "周贺",
        "biography": "",
        "paragraphs": [
            "病寄曲江居带城，傍门孤柳一蝉鸣。澄波月上见鱼掷，",
            "故园尽卖休官去，潮水秋来空自平。"
        ],
        "notes": [
            ""
        ],
        "volume": "卷五百零三",
        "no#": 62
    },
    {
        "title": "秋晚归庐山留别道友",
        "author": "周贺",
        "biography": "",
        "paragraphs": [
            "病起陵阳思翠微，秋风动后著行衣。月生石齿人同见，",
            "不嫌旧隐相随去，庐岳临天好息机。"
        ],
        "notes": [
            ""
        ],
        "volume": "卷五百零三",
        "no#": 63
    },
    {
        "title": "同徐处士秋怀少室旧居",
        "author": "周贺",
        "biography": "",
        "paragraphs": [
            "曾居少室黄河畔，秋梦长悬未得回。扶病半年离水石，",
            "灯下此心谁共说，傍松幽径已多栽。"
        ],
        "notes": [
            ""
        ],
        "volume": "卷五百零三",
        "no#": 64
    },
    {
        "title": "赠神遘上人",
        "author": "周贺",
        "biography": "",
        "paragraphs": [
            "草履蒲团山意存，坐看庭木长桐孙。行斋罢讲仍香气，",
            "道情淡薄闲愁尽，霜色何因入鬓根。"
        ],
        "notes": [
            ""
        ],
        "volume": "卷五百零三",
        "no#": 65
    },
    {
        "title": "赠道人",
        "author": "周贺",
        "biography": "",
        "paragraphs": [
            "布褐高眠石窦春，迸泉多溅黑纱巾。摇头说易当朝客，",
            "拟归太华何时去，他日相寻乞药银。"
        ],
        "notes": [
            ""
        ],
        "volume": "卷五百零三",
        "no#": 66
    },
    {
        "title": "赠厉玄侍御",
        "author": "周贺",
        "biography": "",
        "paragraphs": [
            "山松径与瀑泉通，巾舄行吟想越中。塞雁去经华顶末，",
            "抱疾因寻周柱史，杜陵寒叶落无穷。"
        ],
        "notes": [
            ""
        ],
        "volume": "卷五百零三",
        "no#": 67
    },
    {
        "title": "送韩评事",
        "author": "周贺",
        "biography": "",
        "paragraphs": [
            "门枕平湖秋景好，水烟松色远相依。罢官余俸租田种，",
            "嵩阳旧隐多时别，闭目闲吟忆翠微。"
        ],
        "notes": [
            ""
        ],
        "volume": "卷五百零三",
        "no#": 68
    },
    {
        "title": "宿隐静寺上人",
        "author": "周贺",
        "biography": "",
        "paragraphs": [
            "一宿五峰杯度寺，虚廊中夜磬声分。疏林未落上方月，",
            "暂来此地歇劳足，望断故山沧海𣸣。"
        ],
        "notes": [
            ""
        ],
        "volume": "卷五百零三",
        "no#": 69
    },
    {
        "title": "寄新头陀",
        "author": "周贺",
        "biography": "",
        "paragraphs": [
            "见说北京寻祖后，瓶盂自挈绕穷边。相逢竹坞晦暝夜，",
            "青城不得师同住，坐想沧江忆浩然。"
        ],
        "notes": [
            ""
        ],
        "volume": "卷五百零三",
        "no#": 70
    },
    {
        "title": "湘汉旅怀翁杰",
        "author": "周贺",
        "biography": "",
        "paragraphs": [
            "一宿空江听急流，仍同贾客坐归舟。远书来隔巴陵雨，",
            "吾宗尚作无憀者，中夜闲吟生旅愁。"
        ],
        "notes": [
            ""
        ],
        "volume": "卷五百零三",
        "no#": 71
    },
    {
        "title": "寄韩司兵",
        "author": "周贺",
        "biography": "",
        "paragraphs": [
            "多病十年无旧识，沧州乱后只逢君。已知罢秩辞泷水，",
            "若为此别终期老，书劄何因寄北军。"
        ],
        "notes": [
            ""
        ],
        "volume": "卷五百零三",
        "no#": 72
    },
    {
        "title": "寺居寄杨侍御",
        "author": "周贺",
        "biography": "",
        "paragraphs": [
            "雨过北林空晚凉，院闲人去掩斜阳。十年多病度落叶，",
            "还知谢客名先重，肯为诗篇问楚狂。"
        ],
        "notes": [
            ""
        ],
        "volume": "卷五百零三",
        "no#": 73
    },
    {
        "title": "上陕府姚中丞",
        "author": "周贺",
        "biography": "",
        "paragraphs": [
            "此心长爱狎禽鱼，仍候登封独著书。领郡只嫌生药少，",
            "见说养真求退静，溪南泉石许同居。"
        ],
        "notes": [
            ""
        ],
        "volume": "卷五百零三",
        "no#": 74
    },
    {
        "title": "赠僧",
        "author": "周贺",
        "biography": "",
        "paragraphs": [
            "藩府十年为律业，南朝本寺往来新。辞归几别深山客，",
            "他年更息登坛计，应与云泉作四邻。"
        ],
        "notes": [
            ""
        ],
        "volume": "卷五百零三",
        "no#": 75
    },
    {
        "title": "送石协律归吴",
        "author": "周贺",
        "biography": "",
        "paragraphs": [
            "僧窗梦后忆归耕，水涉应多半月程。幕府罢来无药价，",
            "已让辟书称抱疾，沧洲便许白髭生。"
        ],
        "notes": [
            ""
        ],
        "volume": "卷五百零三",
        "no#": 76
    },
    {
        "title": "寄金陵僧",
        "author": "周贺",
        "biography": "",
        "paragraphs": [
            "水石致身闲自得，平云竹阁少炎蒸。斋床几减供禽食，",
            "行登总到诸山寺，坐听蝉声满四棱。"
        ],
        "notes": [
            ""
        ],
        "volume": "卷五百零三",
        "no#": 77
    },
    {
        "title": "送忍禅师归庐岳",
        "author": "周贺",
        "biography": "",
        "paragraphs": [
            "浪匝湓城岳壁青，白头僧去扫禅扃。龛灯度雪补残衲，",
            "已知身事非吾道，甘卧荒斋竹满庭。"
        ],
        "notes": [
            ""
        ],
        "volume": "卷五百零三",
        "no#": 78
    },
    {
        "title": "赠姚合郎中",
        "author": "周贺",
        "biography": "",
        "paragraphs": [
            "望重来为守土臣，清高还似武功贫。道从会解唯求静，",
            "两衙向后长无事，门馆多逢请益人。"
        ],
        "notes": [
            ""
        ],
        "volume": "卷五百零三",
        "no#": 79
    },
    {
        "title": "宿李主簿",
        "author": "周贺",
        "biography": "",
        "paragraphs": [
            "独树倚亭新月入，城墙四面锁山多。",
            "去年今夜还来此，坐见西风袅鹊窠。"
        ],
        "notes": [
            ""
        ],
        "volume": "卷五百零三",
        "no#": 80
    },
    {
        "title": "寄潘纬",
        "author": "周贺",
        "biography": "",
        "paragraphs": [
            "杨柳垂丝与地连，归来一醉向溪边。",
            "相逢头白莫惆怅，世上无人长少年。"
        ],
        "notes": [
            ""
        ],
        "volume": "卷五百零三",
        "no#": 81
    },
    {
        "title": "浔阳与孙郎中宴回",
        "author": "周贺",
        "biography": "",
        "paragraphs": [
            "别酒已酣春漏前，他人扶上北归船。",
            "浔阳渡口月未上，渔火照江仍独眠。"
        ],
        "notes": [
            ""
        ],
        "volume": "卷五百零三",
        "no#": 82
    },
    {
        "title": "送宗禅师",
        "author": "周贺",
        "biography": "",
        "paragraphs": [
            "衡阳到却十三春，行脚同来有几人。",
            "老大又思归岳里，当时来漆祖师身。"
        ],
        "notes": [
            ""
        ],
        "volume": "卷五百零三",
        "no#": 83
    },
    {
        "title": "送僧",
        "author": "周贺",
        "biography": "",
        "paragraphs": [
            "草履初登南客船，铜瓶犹贮北山泉。",
            "衡阳旧寺秋归去，门锁寒潭几树蝉。"
        ],
        "notes": [
            ""
        ],
        "volume": "卷五百零三",
        "no#": 84
    },
    {
        "title": "送蜀僧",
        "author": "周贺",
        "biography": "",
        "paragraphs": [
            "万里独行无弟子，惟赍筇竹与檀龛。",
            "看经更向吴中老，应是山川似剑南。"
        ],
        "notes": [
            ""
        ],
        "volume": "卷五百零三",
        "no#": 85
    },
    {
        "title": "过僧竹院",
        "author": "周贺",
        "biography": "",
        "paragraphs": [
            "一生爱竹自未有，每到此房归不能。",
            "高人留宿话禅后，寂寞雨堂空夜灯。"
        ],
        "notes": [
            ""
        ],
        "volume": "卷五百零三",
        "no#": 86
    },
    {
        "title": "忆浔阳旧居兼感长孙郎中",
        "author": "周贺",
        "biography": "",
        "paragraphs": [
            "浔阳却到是何日，此地今无旧使君。",
            "长忆穷冬宿庐岳，瀑泉冰折共僧闻。"
        ],
        "notes": [
            ""
        ],
        "volume": "卷五百零三",
        "no#": 87
    },
    {
        "title": "送郭秀才归金陵",
        "author": "周贺",
        "biography": "",
        "paragraphs": [
            "夏后客堂黄叶多，又怀家国起悲歌。酒前欲别语难尽，",
            "南徐旧业几时到，门掩残阳积翠萝。"
        ],
        "notes": [
            ""
        ],
        "volume": "卷五百零三",
        "no#": 88
    },
    {
        "title": "宿李枢书斋",
        "author": "周贺",
        "biography": "",
        "paragraphs": [
            "小斋经暮雨，四面绝纤埃。眠客闻风觉，飞虫入烛来。",
            "夜凉书读遍，月正户全开。住远稀相见，留连宿始回。"
        ],
        "notes": [
            ""
        ],
        "volume": "卷五百零三",
        "no#": 89
    },
    {
        "title": "杪秋登江楼",
        "author": "周贺",
        "biography": "",
        "paragraphs": [
            "平楚起寒色，长沙犹未还。世情何处淡，湘水向人闲。",
            "空翠隐高鸟，夕阳归远山。孤云万余里，惆怅洞庭间。"
        ],
        "notes": [
            ""
        ],
        "volume": "卷五百零三",
        "no#": 90
    },
    {
        "title": "秋宿洞庭",
        "author": "周贺",
        "biography": "",
        "paragraphs": [
            "洞庭初叶下，旅客不胜愁。明月天涯夜，青山江上秋。",
            "一官成白首，万里寄沧洲。只被浮名系，宁无愧海鸥。"
        ],
        "notes": [
            ""
        ],
        "volume": "卷五百零三",
        "no#": 91
    },
    {
        "title": "重阳",
        "author": "周贺",
        "biography": "",
        "paragraphs": [
            "云木疏黄秋满川，茱萸风里一樽前。几回为客逢佳节，",
            "古来醉乐皆难得，留取穷通委上天。"
        ],
        "notes": [
            ""
        ],
        "volume": "卷五百零三",
        "no#": 92
    },
    {
        "title": "送李亿东归",
        "author": "周贺",
        "biography": "",
        "paragraphs": [
            "黄山远隔秦树，紫禁斜通渭城。别路青青柳发，",
            "灞上金樽未饮，宴歌已有余声。"
        ],
        "notes": [
            ""
        ],
        "volume": "卷五百零三",
        "no#": 93
    }
]