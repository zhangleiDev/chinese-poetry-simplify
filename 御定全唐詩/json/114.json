[
    {
        "title": "登翅头山题俨公石壁",
        "author": "包融",
        "biography": "",
        "paragraphs": [
            "晨登翅头山，山曛黄雾起。却瞻迷向背，直下失城市。",
            "暾日衔东郊，朝光生邑里。扫除诸烟氛，照出众楼雉。",
            "青为洞庭山，白是太湖水。苍茫远郊树，倏忽不相似。",
            "万象以区别，森然共盈几。坐令开心胸，渐觉落尘滓。",
            "北岩千余仞，结庐谁家子。愿陪中峰游，朝暮白云里。"
        ],
        "notes": [
            ""
        ],
        "volume": "卷一百一十四",
        "no#": 1
    },
    {
        "title": "阮公啸台",
        "author": "包融",
        "biography": "",
        "paragraphs": [
            "荒台森荆杞，蒙笼无上路。传是古人迹，阮公长啸处。",
            "至今清风来，时时动林树。逝者共已远，升攀想遗趣。",
            "静然荒榛门，久之若有悟。灵光未歇灭，千载知仰慕。"
        ],
        "notes": [
            ""
        ],
        "volume": "卷一百一十四",
        "no#": 2
    },
    {
        "title": "酬忠公林亭",
        "author": "包融",
        "biography": "",
        "paragraphs": [
            "江外有真隐，寂居岁已侵。结庐近西术，种树久成阴。",
            "人迹乍及户，车声遥隔林。自言解尘事，咫尺能辎尘。",
            "为道岂庐霍，会静由吾心。方秋院木落，仰望日萧森。",
            "持我兴来趣，采菊行相寻。尘念到门尽，远情对君深。",
            "一谈入理窟，再索破幽襟。安得山中信，致书移尚禽。"
        ],
        "notes": [
            ""
        ],
        "volume": "卷一百一十四",
        "no#": 3
    },
    {
        "title": "送国子张主簿",
        "author": "包融",
        "biography": "",
        "paragraphs": [
            "湖岸缆初解，莺啼别离处。遥见舟中人，时时一回顾。",
            "坐悲芳岁晚，花落青轩树。春梦随我心，悠扬逐君去。"
        ],
        "notes": [
            ""
        ],
        "volume": "卷一百一十四",
        "no#": 4
    },
    {
        "title": "和陈校书省中玩雪",
        "author": "包融",
        "biography": "",
        "paragraphs": [
            "芸阁朝来雪，飘飖正满空。褰开明月下，校理落花中。",
            "色向怀铅白，光因翰简融。能令草玄者，回思入流风。"
        ],
        "notes": [
            ""
        ],
        "volume": "卷一百一十四",
        "no#": 5
    },
    {
        "title": "和崔会稽咏王兵曹厅前涌泉势城中字",
        "author": "包融",
        "biography": "",
        "paragraphs": [
            "茂德来征应，流泉入咏歌。含灵符上善，作字表中和。",
            "有草恒垂露，无风欲偃波。为看人共水，清白定谁多。"
        ],
        "notes": [
            ""
        ],
        "volume": "卷一百一十四",
        "no#": 6
    },
    {
        "title": "赋得岸花临水发",
        "author": "包融",
        "biography": "",
        "paragraphs": [
            "笑笑傍溪花，丛丛逐岸斜。朝开川上日，夜发浦中霞。",
            "照灼如临镜，zv茸胜浣纱。春来武陵道，几树落仙家。"
        ],
        "notes": [
            ""
        ],
        "volume": "卷一百一十四",
        "no#": 7
    },
    {
        "title": "武陵桃源送人",
        "author": "包融",
        "biography": "",
        "paragraphs": [
            "武陵川径入幽遐，中有鸡犬秦人家。",
            "先时见者为谁耶，源水今流桃复花。"
        ],
        "notes": [
            ""
        ],
        "volume": "卷一百一十四",
        "no#": 8
    },
    {
        "title": "和荐福寺英公新构禅堂",
        "author": "丁仙芝",
        "biography": "",
        "paragraphs": [
            "上人久弃世，中道自忘筌。寂照出群有，了心清众缘。",
            "所以于此地，筑馆开青莲。果药罗砌下，烟虹垂户前。",
            "咒中洒甘露，指处流香泉。禅远目无事，体清宵不眠。",
            "枳闻庐山法，松入汉阳禅。一枕西山外，虚舟常浩然。"
        ],
        "notes": [
            ""
        ],
        "volume": "卷一百一十四",
        "no#": 9
    },
    {
        "title": "赠朱中书",
        "author": "丁仙芝",
        "biography": "",
        "paragraphs": [
            "十年种田滨五湖，十年遭涝尽为芜。频年井税常不足，",
            "而我守道不迁业，谁能肯敢效此事。紫微侍郎白虎殿，",
            "会应怜尔居素约，可即长年守贫贱。"
        ],
        "notes": [
            ""
        ],
        "volume": "卷一百一十四",
        "no#": 10
    },
    {
        "title": "戏赠姚侍御",
        "author": "丁仙芝",
        "biography": "",
        "paragraphs": [
            "繁霜晓幕鸣柏乌，待子兽炭然金炉。重门启锁紫髯胡。",
            "新披骢马陇西驹，头戴獬豸急晨趋。明光殿前见天子，"
        ],
        "notes": [
            ""
        ],
        "volume": "卷一百一十四",
        "no#": 11
    },
    {
        "title": "余杭醉歌赠吴山人",
        "author": "丁仙芝",
        "biography": "",
        "paragraphs": [
            "晓幕红襟燕，春城白项乌。只来梁上语，不向府中趋。",
            "城头坎坎鼓声曙，满庭新种樱桃树。桃花昨夜撩乱开，",
            "酒后留君待明月，还将明月送君回。"
        ],
        "notes": [
            ""
        ],
        "volume": "卷一百一十四",
        "no#": 12
    },
    {
        "title": "京中守岁",
        "author": "丁仙芝",
        "biography": "",
        "paragraphs": [
            "守岁多然烛，通宵莫掩扉。客愁当暗满，春色向明归。",
            "玉斗巡初匝，银河落渐微。开正献岁酒，千里间庭闱。"
        ],
        "notes": [
            ""
        ],
        "volume": "卷一百一十四",
        "no#": 13
    },
    {
        "title": "渡扬子江",
        "author": "丁仙芝",
        "biography": "",
        "paragraphs": [
            "桂楫中流望，空波两畔明。林开扬子驿，山出润州城。",
            "海尽边阴静，江寒朔吹生。更闻风叶下，淅沥度秋声。"
        ],
        "notes": [
            ""
        ],
        "volume": "卷一百一十四",
        "no#": 14
    },
    {
        "title": "长宁公主旧山池",
        "author": "丁仙芝",
        "biography": "",
        "paragraphs": [
            "平阳旧池馆，寂寞使人愁。座卷流黄簟，帘垂白玉钩。",
            "庭闲花自落，门闭水空流。追想吹箫处，应随仙鹤游。"
        ],
        "notes": [
            ""
        ],
        "volume": "卷一百一十四",
        "no#": 15
    },
    {
        "title": "剡溪馆闻笛",
        "author": "丁仙芝",
        "biography": "",
        "paragraphs": [
            "夜久闻羌笛，寥寥虚客堂。山空响不散，溪静曲宜长。",
            "草木生边气，城池泛夕凉。虚然异风出，仿佛宿平阳。"
        ],
        "notes": [
            ""
        ],
        "volume": "卷一百一十四",
        "no#": 16
    },
    {
        "title": "越裳贡白雉",
        "author": "丁仙芝",
        "biography": "",
        "paragraphs": [
            "圣哲承休运，伊夔列上台。覃恩丹徼远，入贡素翚来。",
            "北阙欣初见，南枝顾未回。敛容残雪净，矫翼片云开。",
            "驯扰将无惧，翻飞幸不猜。甘从上林里，饮啄自徘徊。"
        ],
        "notes": [
            ""
        ],
        "volume": "卷一百一十四",
        "no#": 17
    },
    {
        "title": "江南曲五首",
        "author": "丁仙芝",
        "biography": "",
        "paragraphs": [
            "长干斜路北，近浦是儿家。有意来相访，明朝出浣纱。",
            "发向横塘口，船开值急流。知郎旧时意，且请拢船头。",
            "昨暝逗南陵，风声波浪阻。入浦不逢人，归家谁信汝。",
            "未晓已成妆，乘潮去茫茫。因从京口渡，使报邵陵王。",
            "始下芙蓉楼，言发琅琊岸。急为打船开，恶许傍人见。"
        ],
        "notes": [
            ""
        ],
        "volume": "卷一百一十四",
        "no#": 18
    },
    {
        "title": "句",
        "author": "丁仙芝",
        "biography": "",
        "paragraphs": [
            "穷花常闭户，秋城闻捣衣。",
            "树回早秋色，川长迟落晖。"
        ],
        "notes": [
            ""
        ],
        "volume": "卷一百一十四",
        "no#": 19
    },
    {
        "title": "石桥琪树",
        "author": "蔡隐丘",
        "biography": "",
        "paragraphs": [
            "山上天将近，人间路渐遥。谁当云里见，知欲渡仙桥。"
        ],
        "notes": [
            ""
        ],
        "volume": "卷一百一十四",
        "no#": 20
    },
    {
        "title": "句",
        "author": "蔡隐丘",
        "biography": "",
        "paragraphs": [
            "整巾千嶂耸，曳履百泉鸣。"
        ],
        "notes": [
            ""
        ],
        "volume": "卷一百一十四",
        "no#": 21
    },
    {
        "title": "奉和扈从温泉宫承恩赐浴",
        "author": "蔡希周",
        "biography": "",
        "paragraphs": [
            "天行云从指骊宫，浴日余波锡诏同。彩殿氤氲拥香溜，",
            "自怜遇坎便能止，愿托仙槎路未通。"
        ],
        "notes": [
            ""
        ],
        "volume": "卷一百一十四",
        "no#": 22
    },
    {
        "title": "同家兄题渭南王公别业",
        "author": "蔡希寂",
        "biography": "",
        "paragraphs": [
            "好闲知在家，退迹何必深。不出人境外，萧条江海心。",
            "轩车自来往，空名对清阴。川涘将钓玉，乡亭期散金。",
            "素晖射流濑，翠色绵森林。曾为诗书癖，宁惟耕稼任。",
            "吾兄许微尚，枉道来相寻。朝庆老莱服，夕闲安道琴。",
            "文章遥颂美，寤寐增所钦。既郁苍生望，明时岂陆沉。"
        ],
        "notes": [
            ""
        ],
        "volume": "卷一百一十四",
        "no#": 23
    },
    {
        "title": "登福先寺上方然公禅室",
        "author": "蔡希寂",
        "biography": "",
        "paragraphs": [
            "名都标佛刹，梵构临河干。举目上方峻，森森青翠攒。",
            "步登诸劫尽，忽造浮云端。当暑敞扃闼，却嫌𫄨绤寒。",
            "禅房最高顶，静者殊闲安。疏雨向空城，数峰帘外盘。",
            "午钟振衣坐，招我同一餐。真味杂饴露，众香唯茝兰。",
            "晚来恣偃俯，茶果仍留欢。"
        ],
        "notes": [
            ""
        ],
        "volume": "卷一百一十四",
        "no#": 24
    },
    {
        "title": "陕中作",
        "author": "蔡希寂",
        "biography": "",
        "paragraphs": [
            "西别秦关近，东行陕服长。川原余让畔，歌吹忆遗棠。",
            "河水流城下，山云起路傍。更怜栖泊处，池馆绕林篁。"
        ],
        "notes": [
            ""
        ],
        "volume": "卷一百一十四",
        "no#": 25
    },
    {
        "title": "洛阳客舍逢祖咏留宴",
        "author": "蔡希寂",
        "biography": "",
        "paragraphs": [
            "绵绵钟漏洛阳城，客舍贫居绝送迎。",
            "逢君贳酒因成醉，醉后焉知世上情。"
        ],
        "notes": [
            ""
        ],
        "volume": "卷一百一十四",
        "no#": 26
    },
    {
        "title": "赠张敬微",
        "author": "蔡希寂",
        "biography": "",
        "paragraphs": [
            "大河东北望桃林，杂树冥冥结翠阴。",
            "不知君作神仙尉，特讶行来云雾深。"
        ],
        "notes": [
            ""
        ],
        "volume": "卷一百一十四",
        "no#": 27
    },
    {
        "title": "江风行",
        "author": "张潮",
        "biography": "",
        "paragraphs": [
            "婿贫如珠玉，婿富如埃尘。贫时不忘旧，富日多宠新。",
            "妾本富家女，与君为偶匹。惠好一何深，中门不曾出。",
            "妾有绣衣裳，葳蕤金缕光。念君贫且贱，易此从远方。",
            "远方三千里，思君心未已。日暮情更来，空望去时水。",
            "孟夏麦始秀，江上多南风。商贾归欲尽，君今尚巴东。",
            "巴东有巫山，窈窕神女颜。常恐游此方，果然不知还。"
        ],
        "notes": [
            ""
        ],
        "volume": "卷一百一十四",
        "no#": 28
    },
    {
        "title": "襄阳行",
        "author": "张潮",
        "biography": "",
        "paragraphs": [
            "玉盘转明珠，君心无定准。昨见襄阳客，剩说襄阳好无尽。",
            "襄汉水，岘山垂，汉水东流风北吹。只言一世长娇宠，",
            "尚如匣中剑，分形会同处。是君妇，识君情，",
            "襄阳传近大堤北，君到襄阳莫回惑。大堤诸女儿，"
        ],
        "notes": [
            ""
        ],
        "volume": "卷一百一十四",
        "no#": 29
    },
    {
        "title": "采莲词",
        "author": "张潮",
        "biography": "",
        "paragraphs": [
            "朝出沙头日正红，晚来云起半江中。",
            "赖逢邻女曾相识，并著莲舟不畏风。"
        ],
        "notes": [
            ""
        ],
        "volume": "卷一百一十四",
        "no#": 30
    },
    {
        "title": "江南行",
        "author": "张潮",
        "biography": "",
        "paragraphs": [
            "茨菰叶烂别西湾，莲子花开犹未还。",
            "妾梦不离江水上，人传郎在凤凰山。"
        ],
        "notes": [
            ""
        ],
        "volume": "卷一百一十四",
        "no#": 31
    },
    {
        "title": "长干行",
        "author": "张潮",
        "biography": "",
        "paragraphs": [
            "忆昔深闺里，烟尘不曾识。嫁与长干人，沙头候风色。",
            "五月南风兴，思君下巴陵。八月西风起，想君发扬子。",
            "去来悲如何，见少离别多。湘潭几日到，妾梦越风波。",
            "昨夜狂风度，吹折江头树。淼淼暗无边，行人在何处。",
            "北客真三公，朱衣满江中。薄暮来投宿，数朝不肯东。",
            "好乘浮云骢，佳期兰渚东。鸳鸯绿浦上，翡翠锦屏中。",
            "自怜十五余，颜色桃花红。那作商人妇，愁水复愁风。"
        ],
        "notes": [
            ""
        ],
        "volume": "卷一百一十四",
        "no#": 32
    },
    {
        "title": "句",
        "author": "张潮",
        "biography": "",
        "paragraphs": [
            "寒林苞晚橘，风絮露垂杨。"
        ],
        "notes": [
            ""
        ],
        "volume": "卷一百一十四",
        "no#": 33
    },
    {
        "title": "游栖霞寺",
        "author": "张翚",
        "biography": "",
        "paragraphs": [
            "跻险入幽林，翠微含竹殿。泉声无休歇，山色时隐见。",
            "潮来杂风雨，梅落成霜霰。一从方外游，顿觉尘心变。"
        ],
        "notes": [
            ""
        ],
        "volume": "卷一百一十四",
        "no#": 34
    },
    {
        "title": "绝句",
        "author": "张翚",
        "biography": "",
        "paragraphs": [
            "茫茫烟水上，日暮阴云飞。孤坐正愁绪，湖南谁捣衣。"
        ],
        "notes": [
            ""
        ],
        "volume": "卷一百一十四",
        "no#": 35
    },
    {
        "title": "潘司马别业",
        "author": "周瑀",
        "biography": "",
        "paragraphs": [
            "门对青山近，汀牵绿草长。寒深包晚橘，风紧落垂杨。",
            "湖畔闻渔唱，天边数雁行。萧然有高士，清思满书堂。"
        ],
        "notes": [
            ""
        ],
        "volume": "卷一百一十四",
        "no#": 36
    },
    {
        "title": "送潘三入京",
        "author": "周瑀",
        "biography": "",
        "paragraphs": [
            "故人嗟此别，相送出烟坰。柳色分官路，荷香入水亭。",
            "离歌未尽曲，酌酒共忘形。把手河桥上，孤山日暮青。"
        ],
        "notes": [
            ""
        ],
        "volume": "卷一百一十四",
        "no#": 37
    },
    {
        "title": "临川山行",
        "author": "周瑀",
        "biography": "",
        "paragraphs": [
            "朝见青山雪，暮见青山云。云山无断绝，秋思日纷纷。"
        ],
        "notes": [
            ""
        ],
        "volume": "卷一百一十四",
        "no#": 38
    },
    {
        "title": "清溪馆作",
        "author": "谈戭",
        "biography": "",
        "paragraphs": [
            "指途清溪里，左右唯深林。云蔽望乡处，雨愁为客心。",
            "遇人多物役，听鸟时幽音。何必沧浪水，庶兹浣尘襟。"
        ],
        "notes": [
            ""
        ],
        "volume": "卷一百一十四",
        "no#": 39
    },
    {
        "title": "句",
        "author": "谈戭",
        "biography": "",
        "paragraphs": [
            "清清江潭树，日夕增所思。"
        ],
        "notes": [
            ""
        ],
        "volume": "卷一百一十四",
        "no#": 40
    },
    {
        "title": "塞上",
        "author": "殷遥",
        "biography": "",
        "paragraphs": [
            "万里隤城在，三边虏气衰。沙填孤嶂角，烧断故关碑。",
            "马色经寒惨，雕声带晚悲。将军正闲暇，留客换歌辞。"
        ],
        "notes": [
            ""
        ],
        "volume": "卷一百一十四",
        "no#": 41
    },
    {
        "title": "送友人下第归省",
        "author": "殷遥",
        "biography": "",
        "paragraphs": [
            "君此卜行日，高堂应梦归。莫将和氏泪，滴著老莱衣。",
            "岳雨连河细，田禽出麦飞。到家调膳后，吟好送斜晖。"
        ],
        "notes": [
            ""
        ],
        "volume": "卷一百一十四",
        "no#": 42
    },
    {
        "title": "送杜士瞻楚州觐省",
        "author": "殷遥",
        "biography": "",
        "paragraphs": [
            "风流与才思，俱似晋时人。淮月归心促，江花入兴新。",
            "云深沧海暮，柳暗白门春。共道官犹小，怜君孝养亲。"
        ],
        "notes": [
            ""
        ],
        "volume": "卷一百一十四",
        "no#": 43
    },
    {
        "title": "友人山亭",
        "author": "殷遥",
        "biography": "",
        "paragraphs": [
            "故人虽薄宦，往往涉清溪。凿牖对山月，褰裳拂涧霓。",
            "游鱼逆水上，宿鸟向风栖。一见桃花发，能令秦汉迷。"
        ],
        "notes": [
            ""
        ],
        "volume": "卷一百一十四",
        "no#": 44
    },
    {
        "title": "春晚山行",
        "author": "殷遥",
        "biography": "",
        "paragraphs": [
            "寂历青山晚，山行趣不稀。野花成子落，江燕引雏飞。",
            "暗草熏苔径，晴杨扫石矶。俗人犹语此，余亦转忘归。"
        ],
        "notes": [
            ""
        ],
        "volume": "卷一百一十四",
        "no#": 45
    },
    {
        "title": "寄张征古",
        "author": "沈如筠",
        "biography": "",
        "paragraphs": [
            "寂历远山意，微冥半空碧。绿萝无冬春，彩云竟朝夕。",
            "张子海内奇，久为岩中客。圣君当梦想，安得老松石。"
        ],
        "notes": [
            ""
        ],
        "volume": "卷一百一十四",
        "no#": 46
    },
    {
        "title": "闺怨二首",
        "author": "沈如筠",
        "biography": "",
        "paragraphs": [
            "雁尽书难寄，愁多梦不成。愿随孤月影，流照伏波营。",
            "陇底嗟长别，流襟一动君。何言幽咽所，更作死生分。"
        ],
        "notes": [
            ""
        ],
        "volume": "卷一百一十四",
        "no#": 47
    },
    {
        "title": "寄天台司马道士",
        "author": "沈如筠",
        "biography": "",
        "paragraphs": [
            "河洲花艳爚，庭树光彩蒨。白云天台山，可思不可见。"
        ],
        "notes": [
            ""
        ],
        "volume": "卷一百一十四",
        "no#": 48
    },
    {
        "title": "句",
        "author": "沈如筠",
        "biography": "",
        "paragraphs": [
            "思酸寒雁断，淅沥秋树空。",
            "渔阳燕旧都，美女花不如。"
        ],
        "notes": [
            ""
        ],
        "volume": "卷一百一十四",
        "no#": 49
    },
    {
        "title": "咏黄莺",
        "author": "孙处玄",
        "biography": "",
        "paragraphs": [
            "欲啭声犹涩，将飞羽未调。高风不借便，何处得迁乔。"
        ],
        "notes": [
            ""
        ],
        "volume": "卷一百一十四",
        "no#": 50
    },
    {
        "title": "失题",
        "author": "孙处玄",
        "biography": "",
        "paragraphs": [
            "汉家轻壮士，无状杀彭王。一遇风尘起，令谁守四方。"
        ],
        "notes": [
            ""
        ],
        "volume": "卷一百一十四",
        "no#": 51
    },
    {
        "title": "句",
        "author": "孙处玄",
        "biography": "",
        "paragraphs": [
            "残花与露落，坠叶随风翻。",
            "日侧南涧幽，风凝北林暮。"
        ],
        "notes": [
            ""
        ],
        "volume": "卷一百一十四",
        "no#": 52
    },
    {
        "title": "折杨柳",
        "author": "徐延寿",
        "biography": "",
        "paragraphs": [
            "大道连国门，东西种杨柳。葳蕤君不见，袅娜垂来久。",
            "缘枝栖暝禽，雄去雌独吟。余花怨春尽，微月起秋阴。",
            "坐望窗中蝶，起攀枝上叶。好风吹长条，婀娜何如妾。",
            "妾见柳园新，高楼四五春。莫吹胡塞曲，愁杀陇头人。"
        ],
        "notes": [
            ""
        ],
        "volume": "卷一百一十四",
        "no#": 53
    },
    {
        "title": "南州行",
        "author": "徐延寿",
        "biography": "",
        "paragraphs": [
            "摇艇至南国，国门连大江。中洲西边岸，数步一垂杨。",
            "金钏越溪女，罗衣胡粉香。织缣春卷幔，采蕨暝提筐。",
            "弄瑟娇垂幌，迎人笑下堂。河头浣衣处，无数紫鸳鸯。"
        ],
        "notes": [
            ""
        ],
        "volume": "卷一百一十四",
        "no#": 54
    },
    {
        "title": "人日剪彩",
        "author": "徐延寿",
        "biography": "",
        "paragraphs": [
            "闺妇持刀坐，自怜裁剪新。叶催情缀色，花寄手成春。",
            "帖燕留妆户，黏鸡待饷人。擎来问夫婿，何处不如真。"
        ],
        "notes": [
            ""
        ],
        "volume": "卷一百一十四",
        "no#": 55
    },
    {
        "title": "南中感怀",
        "author": "樊晃",
        "biography": "",
        "paragraphs": [
            "南路蹉跎客未回，常嗟物候暗相催。",
            "四时不变江头草，十月先开岭上梅。"
        ],
        "notes": [
            ""
        ],
        "volume": "卷一百一十四",
        "no#": 56
    },
    {
        "title": "句",
        "author": "樊晃",
        "biography": "",
        "paragraphs": [
            "巧裁蝉鬓畏风吹，尽作蛾眉恐人妒。"
        ],
        "notes": [
            ""
        ],
        "volume": "卷一百一十四",
        "no#": 57
    }
]