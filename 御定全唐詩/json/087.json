[
    {
        "title": "奉和圣制登骊山瞩眺应制",
        "author": "张说",
        "biography": "",
        "paragraphs": [
            "寒山上半空，临眺尽寰中。是日巡游处，晴光远近同。",
            "川明分渭水，树暗辨新丰。岩壑清音暮，天歌起大风。"
        ],
        "notes": [
            ""
        ],
        "volume": "卷八十七",
        "no#": 1
    },
    {
        "title": "奉和圣制幸白鹿观应制",
        "author": "张说",
        "biography": "",
        "paragraphs": [
            "洞府寒山曲，天游日旰回。披云看石镜，拂雪上金台。",
            "竹径龙骖下，松庭鹤辔来。双童还献药，五色耀仙材。"
        ],
        "notes": [
            ""
        ],
        "volume": "卷八十七",
        "no#": 2
    },
    {
        "title": "奉和圣制送金城公主适西蕃应制",
        "author": "张说",
        "biography": "",
        "paragraphs": [
            "青海和亲日，潢星出降时。戎王子婿宠，汉国舅家慈。",
            "春野开离宴，云天起别词。空弹马上曲，讵减凤楼思。"
        ],
        "notes": [
            ""
        ],
        "volume": "卷八十七",
        "no#": 3
    },
    {
        "title": "奉和同皇太子过慈恩寺应制二首",
        "author": "张说",
        "biography": "",
        "paragraphs": [
            "翼翼宸恩永，煌煌福地开。离光升宝殿，震气绕香台。",
            "上界幡花合，中天伎乐来。愿君无量寿，仙乐屡徘徊。",
            "朗朗神居峻，轩轩瑞象威。圣君成愿果，太子拂天衣。",
            "至乐三灵会，深仁四皓归。还闻涡水曲，更绕白云飞。"
        ],
        "notes": [
            ""
        ],
        "volume": "卷八十七",
        "no#": 4
    },
    {
        "title": "侍宴武三思山第应制赋得风字",
        "author": "张说",
        "biography": "",
        "paragraphs": [
            "梁王池馆好，晓日凤楼通。竹町罗千卫，兰筵降两宫。",
            "清歌芳树下，妙舞落花中。臣觉筵中听，还如大国风。"
        ],
        "notes": [
            ""
        ],
        "volume": "卷八十七",
        "no#": 5
    },
    {
        "title": "奉和圣制过宁王宅应制",
        "author": "张说",
        "biography": "",
        "paragraphs": [
            "进酒忘忧观，箫韶喜降临。帝尧敦族礼，王季友兄心。",
            "竹院龙鸣笛，梧宫凤绕林。大风将小雅，一字尽千金。"
        ],
        "notes": [
            ""
        ],
        "volume": "卷八十七",
        "no#": 6
    },
    {
        "title": "奉和圣制同玉真公主过大哥山池题石壁应制",
        "author": "张说",
        "biography": "",
        "paragraphs": [
            "绿竹初成苑，丹砂欲化金。乘龙与骖凤，歌吹满山林。",
            "爽气凝情迥，寒光映浦深。忘忧题此观，为乐赏同心。"
        ],
        "notes": [
            ""
        ],
        "volume": "卷八十七",
        "no#": 7
    },
    {
        "title": "奉和圣制赐王公千秋镜应制",
        "author": "张说",
        "biography": "",
        "paragraphs": [
            "宝镜颁神节，凝规写圣情。千秋题作字，长寿带为名。",
            "月向天边下，花从日里生。不承悬象意，谁辨照心明。"
        ],
        "notes": [
            ""
        ],
        "volume": "卷八十七",
        "no#": 8
    },
    {
        "title": "奉和圣制经邹鲁祭孔子应制",
        "author": "张说",
        "biography": "",
        "paragraphs": [
            "孔圣家邹鲁，儒风蔼典坟。龙骖回旧宅，凤德咏余芬。",
            "入室神如在，升堂乐似闻。悬知一王法，今日待明君。"
        ],
        "notes": [
            ""
        ],
        "volume": "卷八十七",
        "no#": 9
    },
    {
        "title": "侍宴蘘荷亭应制",
        "author": "张说",
        "biography": "",
        "paragraphs": [
            "回銮青岳观，帐殿紫烟峰。仙路迎三鸟，云衢驻两龙。",
            "园林看化塔，坛墠识余封。山外闻箫管，还如天上逢。"
        ],
        "notes": [
            ""
        ],
        "volume": "卷八十七",
        "no#": 10
    },
    {
        "title": "侍宴浐水赋得浓字",
        "author": "张说",
        "biography": "",
        "paragraphs": [
            "千行发御柳，一叶下仙筇。青浦宸游至，朱城佳气浓。",
            "云霞交暮色，草树喜春容。蔼蔼天旗转，清笳入九重。"
        ],
        "notes": [
            ""
        ],
        "volume": "卷八十七",
        "no#": 11
    },
    {
        "title": "奉和圣制同刘晃喜雨应制",
        "author": "张说",
        "biography": "",
        "paragraphs": [
            "青气含春雨，知从岱岳来。行云避师出，洒雨待车回。",
            "厌浥尘清道，空蒙柳映台。最宜三五夜，晴月九重开。"
        ],
        "notes": [
            ""
        ],
        "volume": "卷八十七",
        "no#": 12
    },
    {
        "title": "奉和圣制观拔河俗戏应制",
        "author": "张说",
        "biography": "",
        "paragraphs": [
            "今岁好拖钩，横街敞御楼。长绳系日住，贯索挽河流。",
            "斗力频催鼓，争都更上筹。春来百种戏，天意在宜秋。"
        ],
        "notes": [
            ""
        ],
        "volume": "卷八十七",
        "no#": 13
    },
    {
        "title": "奉和圣制途次陕州应制",
        "author": "张说",
        "biography": "",
        "paragraphs": [
            "周召尝分陕，诗书空复传。何如万乘眷，追赏二南篇。",
            "郡带洪河侧，宫临大道边。洛城将日近，佳气满山川。"
        ],
        "notes": [
            ""
        ],
        "volume": "卷八十七",
        "no#": 14
    },
    {
        "title": "奉和圣制野次喜雪应制",
        "author": "张说",
        "biography": "",
        "paragraphs": [
            "寒更玉漏催，晓色御前开。泱漭云阴积，氤氲风雪回。",
            "山知银作瓮，宫见璧成台。欲验丰年象，飘摇仙藻来。"
        ],
        "notes": [
            ""
        ],
        "volume": "卷八十七",
        "no#": 15
    },
    {
        "title": "奉和圣制温泉言志应制",
        "author": "张说",
        "biography": "",
        "paragraphs": [
            "温谷媚新丰，骊山横半空。汤池熏水殿，翠木暖烟宫。",
            "起疾逾仙药，无私合圣功。始知尧舜德，心与万人同。"
        ],
        "notes": [
            ""
        ],
        "volume": "卷八十七",
        "no#": 16
    },
    {
        "title": "皇帝降诞日集贤殿赐宴",
        "author": "张说",
        "biography": "",
        "paragraphs": [
            "仲秋金帝起，五日土行昭。瑞表壬寅露，光传甲子宵。",
            "阴风吹大泽，梦日照昌朝。不独华封老，千年喜祝尧。"
        ],
        "notes": [
            ""
        ],
        "volume": "卷八十七",
        "no#": 17
    },
    {
        "title": "晦日诏宴永穆公主亭子赋得流字",
        "author": "张说",
        "biography": "",
        "paragraphs": [
            "堂邑山林美，朝恩晦日游。园亭含淑气，竹树绕春流。",
            "舞席千花妓，歌船五彩楼。群欢与王泽，岁岁满皇州。"
        ],
        "notes": [
            ""
        ],
        "volume": "卷八十七",
        "no#": 18
    },
    {
        "title": "恩制赐食于丽正殿书院宴赋得林字",
        "author": "张说",
        "biography": "",
        "paragraphs": [
            "东壁图书府，西园翰墨林。诵诗闻国政，讲易见天心。",
            "位窃和羹重，恩叨醉酒深。缓歌春兴曲，情竭为知音。"
        ],
        "notes": [
            ""
        ],
        "volume": "卷八十七",
        "no#": 19
    },
    {
        "title": "羽林恩召观御书王太尉碑",
        "author": "张说",
        "biography": "",
        "paragraphs": [
            "陇首名公石，来承圣劄归。鱼龙生意态，钩剑动铓辉。",
            "字得神明保，词惭少女徽。谁家羽林将，又逐凤书飞。"
        ],
        "notes": [
            ""
        ],
        "volume": "卷八十七",
        "no#": 20
    },
    {
        "title": "东都酺宴四首",
        "author": "张说",
        "biography": "",
        "paragraphs": [
            "重华升宝历，轩帝眇闲居。政成天子孝，俗返上皇初。",
            "忘味因观乐，欢心寄合酺。自怜疲马意，恋恋主恩余。",
            "朱城尘曀灭，翠幕景情开。震震灵鼍起，翔翔舞凤来。",
            "雕盘装草树，绮乘结楼台。共喜光华日，酣歌捧玉杯。",
            "晓月调金阙，朝暾对玉盘。争驰群鸟散，斗伎百花团。",
            "遇圣人知幸，承恩物自欢。洛桥将举烛，醉舞拂归鞍。",
            "恺宴惟今席，余欢殊未穷。入云歌袅袅，向日伎丛丛。",
            "驶管催酣兴，留关待曲终。长安若为乐，应与万方同。"
        ],
        "notes": [
            ""
        ],
        "volume": "卷八十七",
        "no#": 21
    },
    {
        "title": "道家四首奉敕撰",
        "author": "张说",
        "biography": "",
        "paragraphs": [
            "金坛启曙闱，真气肃微微。落月衔仙窦，初霞拂羽衣。",
            "香随龙节下，云逐凤箫飞。暂住蓬莱戏，千年始一归。",
            "窈窕流精观，深沉紫翠庭。金奁调上药，宝案读仙经。",
            "作赋看神雨，乘槎辨客星。只应谢人俗，轻举托云輧。",
            "金炉承道诀，玉牒启玄机。云逐笙歌度，星流宫殿飞。",
            "乘风嬉浩荡，窥月弄光辉。唯有三山鹤，应同千载归。",
            "道记开中箓，真官表上清。焚香三鸟至，炼药九仙成。",
            "天上灵书下，空中妙伎迎。迎来出烟雾，渺渺戏蓬瀛。"
        ],
        "notes": [
            ""
        ],
        "volume": "卷八十七",
        "no#": 22
    },
    {
        "title": "凤楼寻胜地",
        "author": "张说",
        "biography": "",
        "paragraphs": [
            "西掖持醇酒，东山就白云。开轩绿池映，命席紫兰芬。",
            "舞度花为伴，莺来管作群。太平多乐事，春物共氛氲。"
        ],
        "notes": [
            ""
        ],
        "volume": "卷八十七",
        "no#": 23
    },
    {
        "title": "幽州夜饮",
        "author": "张说",
        "biography": "",
        "paragraphs": [
            "凉风吹夜雨，萧瑟动寒林。正有高堂宴，能忘迟暮心。",
            "军中宜剑舞，塞上重笳音。不作边城将，谁知恩遇深。"
        ],
        "notes": [
            ""
        ],
        "volume": "卷八十七",
        "no#": 24
    },
    {
        "title": "崔礼部园亭得深字",
        "author": "张说",
        "biography": "",
        "paragraphs": [
            "窈窕留清馆，虚徐步晚阴。水连伊阙近，树接夏阳深。",
            "柳蔓怜垂拂，藤梢爱上寻。讶君轩盖侣，非复俗人心。"
        ],
        "notes": [
            ""
        ],
        "volume": "卷八十七",
        "no#": 25
    },
    {
        "title": "送郑大夫惟忠从公主入蕃",
        "author": "张说",
        "biography": "",
        "paragraphs": [
            "凤吹遥将断，龙旗送欲还。倾都邀节使，传酌缓离颜。",
            "春碛沙连海，秋城月对关。和戎因赏魏，定远莫辞班。"
        ],
        "notes": [
            ""
        ],
        "volume": "卷八十七",
        "no#": 26
    },
    {
        "title": "送崔二长史日知赴潞州",
        "author": "张说",
        "biography": "",
        "paragraphs": [
            "东山怀卧理，南省怅悲翁。共见前途促，何知后会同。",
            "莫轻一筵宴，明日半成空。况尔新离阙，思归迷梦中。"
        ],
        "notes": [
            ""
        ],
        "volume": "卷八十七",
        "no#": 27
    },
    {
        "title": "同贺八送兖公赴荆州",
        "author": "张说",
        "biography": "",
        "paragraphs": [
            "畴昔同声友，骞飞出凤池。风云一荡薄，日月屡参差。",
            "此别黄叶下，前期安可知。谁怜楚南树，不为岁寒移。"
        ],
        "notes": [
            ""
        ],
        "volume": "卷八十七",
        "no#": 28
    },
    {
        "title": "饯唐州高使君",
        "author": "张说",
        "biography": "",
        "paragraphs": [
            "常时好闲独，朋旧少相过。及尔宣风去，方嗟别日多。",
            "淮流春晼晚，江海路蹉跎。百岁屡分散，欢言复几何。"
        ],
        "notes": [
            ""
        ],
        "volume": "卷八十七",
        "no#": 29
    },
    {
        "title": "送王晙自羽林赴永昌令",
        "author": "张说",
        "biography": "",
        "paragraphs": [
            "将星移北洛，神雨避东京。为负刚肠誉，还追强项名。",
            "白云向伊阙，黄叶散昆明。多谢弦歌宰，稀闻桴鼓声。"
        ],
        "notes": [
            ""
        ],
        "volume": "卷八十七",
        "no#": 30
    },
    {
        "title": "同王仆射山亭饯岑广武羲得言字",
        "author": "张说",
        "biography": "",
        "paragraphs": [
            "闻道长岑令，奋翼宰旅门。长安东陌上，送客满朱轩。",
            "琴爵留佳境，山池借好园。兹游恨不见，别尾码离言。"
        ],
        "notes": [
            ""
        ],
        "volume": "卷八十七",
        "no#": 31
    },
    {
        "title": "送任御史江南发粮以赈河北百姓",
        "author": "张说",
        "biography": "",
        "paragraphs": [
            "河朔人无岁，荆南义廪开。将兴泛舟役，必仗济川才。",
            "夜月临江浦，春云历楚台。调饥坐相望，绣服几时回。"
        ],
        "notes": [
            ""
        ],
        "volume": "卷八十七",
        "no#": 32
    },
    {
        "title": "送王尚一严嶷二侍御赴司马都督军",
        "author": "张说",
        "biography": "",
        "paragraphs": [
            "汉掖通沙塞，边兵护草腓。将行司马令，助以铁冠威。",
            "白露鹰初下，黄尘骑欲飞。明年春酒熟，留酌二星归。"
        ],
        "notes": [
            ""
        ],
        "volume": "卷八十七",
        "no#": 33
    },
    {
        "title": "送李问政河北简兵",
        "author": "张说",
        "biography": "",
        "paragraphs": [
            "斗酒贻朋爱，踌蹰出御沟。依然四牡别，更想八龙游。",
            "密亲仕燕冀，连年迩寇雠。因君阅河朔，垂泪语幽州。"
        ],
        "notes": [
            ""
        ],
        "volume": "卷八十七",
        "no#": 34
    },
    {
        "title": "送薛植入京",
        "author": "张说",
        "biography": "",
        "paragraphs": [
            "青组言从史，鸿都忽见求。款言人向老，饮别岁方秋。",
            "仿佛长安陌，平生是旧游。何时复相遇，宛在水中流。"
        ],
        "notes": [
            ""
        ],
        "volume": "卷八十七",
        "no#": 35
    },
    {
        "title": "相州前池别许郑二判官景先神力",
        "author": "张说",
        "biography": "",
        "paragraphs": [
            "数步圆塘水，双鸿戢羽仪。一飞乔木上，一返故林垂。",
            "澹泊含秋景，虚明抱夜规。无因留绝翰，云海意差池。"
        ],
        "notes": [
            ""
        ],
        "volume": "卷八十七",
        "no#": 36
    },
    {
        "title": "岳州宴别潭州王熊二首",
        "author": "张说",
        "biography": "",
        "paragraphs": [
            "丝管清且哀，一曲倾一杯。气将然诺重，心向友朋开。",
            "古木无生意，寒云若死灰。赠君芳杜草，为植建章台。",
            "缙云连省阁，沟水遽西东。然诺心犹在，荣华岁不同。",
            "孤城临楚塞，远树入秦宫。谁念三千里，江潭一老翁。"
        ],
        "notes": [
            ""
        ],
        "volume": "卷八十七",
        "no#": 37
    },
    {
        "title": "广州萧都督入朝过岳州宴饯得冬字",
        "author": "张说",
        "biography": "",
        "paragraphs": [
            "孤城抱大江，节使往朝宗。果是台中旧，依然水上逢。",
            "京华遥比日，疲老飒如冬。窃羡能言鸟，衔恩向九重。"
        ],
        "notes": [
            ""
        ],
        "volume": "卷八十七",
        "no#": 38
    },
    {
        "title": "岳州别姚司马绍之制许归侍",
        "author": "张说",
        "biography": "",
        "paragraphs": [
            "和玉悲无已，长沙宦不成。天从扇枕愿，人遂倚门情。",
            "方外怀司马，江东忆步兵。问君栖泊处，空岭夜猿惊。"
        ],
        "notes": [
            ""
        ],
        "volume": "卷八十七",
        "no#": 39
    },
    {
        "title": "送岳州李十从军桂州",
        "author": "张说",
        "biography": "",
        "paragraphs": [
            "送客之江上，其人美且才。风波万里阔，故旧十年来。",
            "剑拔蛟随断，弓张鸟自摧。阳桥书落落，驿马定先回。"
        ],
        "notes": [
            ""
        ],
        "volume": "卷八十七",
        "no#": 40
    },
    {
        "title": "岳州别赵国公王十一琚入朝",
        "author": "张说",
        "biography": "",
        "paragraphs": [
            "昔滥貂蝉长，同承雨露霏。今参鱼鳖守，望美洞庭归。",
            "浦树悬秋影，江云烧落辉。离魂似征帆，恒往帝乡飞。"
        ],
        "notes": [
            ""
        ],
        "volume": "卷八十七",
        "no#": 41
    },
    {
        "title": "岳州别子均",
        "author": "张说",
        "biography": "",
        "paragraphs": [
            "离筵非燕喜，别酒正销魂。念汝犹童孺，嗟予隔远藩。",
            "津亭拔心草，江路断肠猿。他日将何见，愁来独倚门。"
        ],
        "notes": [
            ""
        ],
        "volume": "卷八十七",
        "no#": 42
    },
    {
        "title": "端州别高六戬",
        "author": "张说",
        "biography": "",
        "paragraphs": [
            "异壤同羁窜，途中喜共过。愁多时举酒，劳罢或长歌。",
            "南海风潮壮，西江瘴疠多。于焉复分手，此别伤如何。"
        ],
        "notes": [
            ""
        ],
        "volume": "卷八十七",
        "no#": 43
    },
    {
        "title": "南中别蒋五岑向青州",
        "author": "张说",
        "biography": "",
        "paragraphs": [
            "老亲依北海，贱子弃南荒。有泪皆成血，无声不断肠。",
            "此中逢故友，彼地送还乡。愿作枫林叶，随君度洛阳。"
        ],
        "notes": [
            ""
        ],
        "volume": "卷八十七",
        "no#": 44
    },
    {
        "title": "南中别陈七李十",
        "author": "张说",
        "biography": "",
        "paragraphs": [
            "二年共游处，一旦各西东。请君聊驻马，看我转征蓬。",
            "画鹢愁南海，离驹思北风。何时似春雁，双入上林中。"
        ],
        "notes": [
            ""
        ],
        "volume": "卷八十七",
        "no#": 45
    },
    {
        "title": "南中别王陵成崇",
        "author": "张说",
        "biography": "",
        "paragraphs": [
            "握手与君别，歧路赠一言。曹卿礼公子，楚媪馈王孙。",
            "倏尔生六翮，翻飞戾九门。常怀客鸟意，会答主人恩。"
        ],
        "notes": [
            ""
        ],
        "volume": "卷八十七",
        "no#": 46
    },
    {
        "title": "岭南送使",
        "author": "张说",
        "biography": "",
        "paragraphs": [
            "秋雁逢春返，流人何日归。将余去国泪，洒子入乡衣。",
            "饥狖啼相聚，愁猿喘更飞。南中不可问，书此示京畿。"
        ],
        "notes": [
            ""
        ],
        "volume": "卷八十七",
        "no#": 47
    },
    {
        "title": "幽州别阴长河行先",
        "author": "张说",
        "biography": "",
        "paragraphs": [
            "惠好交情重，辛勤世事多。荆南久为别，蓟北远来过。",
            "寄目云中鸟，留欢酒上歌。影移春复间，迟暮两如何。"
        ],
        "notes": [
            ""
        ],
        "volume": "卷八十七",
        "no#": 48
    },
    {
        "title": "和朱使欣道峡似巫山之作",
        "author": "张说",
        "biography": "",
        "paragraphs": [
            "江如晓天净，石似暮霞张。征帆一流览，宛若巫山阳。",
            "楚客思归路，秦人谪异乡。猿鸣孤月夜，再使泪沾裳。"
        ],
        "notes": [
            ""
        ],
        "volume": "卷八十七",
        "no#": 49
    },
    {
        "title": "和朱使欣二首",
        "author": "张说",
        "biography": "",
        "paragraphs": [
            "南土多为寇，西江尽畏途。山行阻篁竹，水宿碍萑蒲。",
            "使越才应有，征蛮力岂无。空传人赠剑，不见虎衔珠。",
            "江势连山远，天涯此夜愁。霜空极天静，寒月带江流。",
            "思起南征棹，文高北望楼。自怜如坠叶，泛泛侣仙舟。"
        ],
        "notes": [
            ""
        ],
        "volume": "卷八十七",
        "no#": 50
    },
    {
        "title": "过庾信宅",
        "author": "张说",
        "biography": "",
        "paragraphs": [
            "兰成追宋玉，旧宅偶词人。笔涌江山气，文骄云雨神。",
            "包胥非救楚，随会反留秦。独有东阳守，来嗟古树春。"
        ],
        "notes": [
            ""
        ],
        "volume": "卷八十七",
        "no#": 51
    },
    {
        "title": "卢巴驿闻张御史张判官欲到不得待留赠之",
        "author": "张说",
        "biography": "",
        "paragraphs": [
            "旅窜南方远，传闻北使来。旧庭知玉树，合浦识珠胎。",
            "白发因愁改，丹心托梦回。皇恩若再造，为忆不然灰。"
        ],
        "notes": [
            ""
        ],
        "volume": "卷八十七",
        "no#": 52
    },
    {
        "title": "南中赠高六戬",
        "author": "张说",
        "biography": "",
        "paragraphs": [
            "北极辞明代，南溟宅放臣。丹诚由义尽，白发带愁新。",
            "鸟坠炎洲气，花飞洛水春。平生歌舞席，谁忆不归人。"
        ],
        "notes": [
            ""
        ],
        "volume": "卷八十七",
        "no#": 53
    },
    {
        "title": "岳州山城",
        "author": "张说",
        "biography": "",
        "paragraphs": [
            "山城丰日暇，闭户见天心。东旷迎朝色，西楼引夕阴。",
            "书观千载近，学静二毛深。忽有南风至，吹君堂上琴。"
        ],
        "notes": [
            ""
        ],
        "volume": "卷八十七",
        "no#": 54
    },
    {
        "title": "和尹懋秋夜游灉湖",
        "author": "张说",
        "biography": "",
        "paragraphs": [
            "灉湖佳可游，既近复能幽。林里栖精舍，山间转去舟。",
            "雁飞江月冷，猿啸野风秋。不是迷乡客，寻奇处处留。"
        ],
        "notes": [
            ""
        ],
        "volume": "卷八十七",
        "no#": 55
    },
    {
        "title": "与赵冬曦尹懋子均登南楼",
        "author": "张说",
        "biography": "",
        "paragraphs": [
            "危楼泻洞湖，积水照城隅。命驾邀渔火，通家引凤雏。",
            "山晴红蕊匝，洲晓绿苗铺。举目思乡县，春光定不殊。"
        ],
        "notes": [
            ""
        ],
        "volume": "卷八十七",
        "no#": 56
    },
    {
        "title": "游灉湖上寺",
        "author": "张说",
        "biography": "",
        "paragraphs": [
            "湖上奇峰积，山中芳树春。何知绝世境，来遇赏心人。",
            "清旧岩前乐，呦嘤鸟兽驯。静言观听里，万法自成轮。"
        ],
        "notes": [
            ""
        ],
        "volume": "卷八十七",
        "no#": 57
    },
    {
        "title": "晦日",
        "author": "张说",
        "biography": "",
        "paragraphs": [
            "晦日嫌春浅，江浦看湔衣。道傍花欲合，枝上鸟犹稀。",
            "共忆浮桥晚，无人不醉归。寄书题此日，雁过洛阳飞。"
        ],
        "notes": [
            ""
        ],
        "volume": "卷八十七",
        "no#": 58
    },
    {
        "title": "湘州九日城北亭子",
        "author": "张说",
        "biography": "",
        "paragraphs": [
            "西楚茱萸节，南淮戏马台。宁知沅水上，复有菊花杯。",
            "亭帐凭高出，亲朋自远来。短歌将急景，同使兴情催。"
        ],
        "notes": [
            ""
        ],
        "volume": "卷八十七",
        "no#": 59
    },
    {
        "title": "翻著葛巾呈赵尹",
        "author": "张说",
        "biography": "",
        "paragraphs": [
            "昔日接z5倒，今我葛巾翻。宿酒何时醒，形骸不复存。",
            "忽闻有嘉客，躧步出闲门。桃花春径满，误识武陵源。"
        ],
        "notes": [
            ""
        ],
        "volume": "卷八十七",
        "no#": 60
    },
    {
        "title": "戏题草树",
        "author": "张说",
        "biography": "",
        "paragraphs": [
            "忽惊石榴树，远出渡江来。戏问芭蕉叶，何愁心不开。",
            "微霜拂宫桂，凄吹扫庭槐。荣盛更如此，惭君独见哀。"
        ],
        "notes": [
            ""
        ],
        "volume": "卷八十七",
        "no#": 61
    },
    {
        "title": "岳州赠广平公宋大夫",
        "author": "张说",
        "biography": "",
        "paragraphs": [
            "亚相本时英，归来复国桢。朝推长孺直，野慕隐之清。",
            "传节还闽嶂，皇华入汉京。宁思江上老，岁晏独无成。"
        ],
        "notes": [
            ""
        ],
        "volume": "卷八十七",
        "no#": 62
    },
    {
        "title": "和魏仆射还乡",
        "author": "张说",
        "biography": "",
        "paragraphs": [
            "富贵还乡国，光华满旧林。秋风树不静，君子叹何深。",
            "故老空悬剑，邻交日散金。众芳摇落尽，独有岁寒心。"
        ],
        "notes": [
            ""
        ],
        "volume": "卷八十七",
        "no#": 63
    },
    {
        "title": "和张监观赦",
        "author": "张说",
        "biography": "",
        "paragraphs": [
            "日御临双阙，天街俨百神。雷兹作解气，岁复建寅春。",
            "喜候开星驿，欢声发市人。金环能作赋，来入管弦声。"
        ],
        "notes": [
            ""
        ],
        "volume": "卷八十七",
        "no#": 64
    },
    {
        "title": "寄天台司马道士",
        "author": "张说",
        "biography": "",
        "paragraphs": [
            "世上求真客，天台去不还。传闻有仙要，梦寐在兹山。",
            "朱阙青霞断，瑶堂紫月闲。何时枉飞鹤，笙吹接人间。"
        ],
        "notes": [
            ""
        ],
        "volume": "卷八十七",
        "no#": 65
    },
    {
        "title": "下江南向夔州",
        "author": "张说",
        "biography": "",
        "paragraphs": [
            "天明江雾歇，洲浦棹歌来。绿水逶迤去，青山相向开。",
            "城临蜀帝祀，云接楚王台。旧知巫山上，游子共徘徊。"
        ],
        "notes": [
            ""
        ],
        "volume": "卷八十七",
        "no#": 66
    },
    {
        "title": "还至端州驿前与高六别处",
        "author": "张说",
        "biography": "",
        "paragraphs": [
            "旧馆分江日，凄然望落晖。相逢传旅食，临别换征衣。",
            "昔记山川是，今伤人代非。往来皆此路，生死不同归。"
        ],
        "notes": [
            ""
        ],
        "volume": "卷八十七",
        "no#": 67
    },
    {
        "title": "四月一日过江赴荆州",
        "author": "张说",
        "biography": "",
        "paragraphs": [
            "春色沅湘尽，三年客始回。夏云随北帆，同日过江来。",
            "水漫荆门出，山平郢路开。比肩羊叔子，千载岂无才。"
        ],
        "notes": [
            ""
        ],
        "volume": "卷八十七",
        "no#": 68
    },
    {
        "title": "湘州北亭",
        "author": "张说",
        "biography": "",
        "paragraphs": [
            "人务南亭少，风烟北院多。山花迷径路，池水拂藤萝。",
            "萍散鱼时跃，林幽鸟任歌。悠然白云意，乘兴抱琴过。"
        ],
        "notes": [
            ""
        ],
        "volume": "卷八十七",
        "no#": 69
    },
    {
        "title": "荆州亭入朝",
        "author": "张说",
        "biography": "",
        "paragraphs": [
            "巫山云雨峡，湘水洞庭波。九辨人犹摈，三秋雁始过。",
            "旃裘吴地尽，髫荐楚言多。不果朝宗愿，其如江汉何。"
        ],
        "notes": [
            ""
        ],
        "volume": "卷八十七",
        "no#": 70
    },
    {
        "title": "岳州守岁",
        "author": "张说",
        "biography": "",
        "paragraphs": [
            "除夜清樽满，寒庭燎火多。舞衣连臂拂，醉坐合声歌。",
            "至乐都忘我，冥心自委和。今年只如此，来岁知如何。"
        ],
        "notes": [
            ""
        ],
        "volume": "卷八十七",
        "no#": 71
    },
    {
        "title": "咏尘",
        "author": "张说",
        "biography": "",
        "paragraphs": [
            "仙浦生罗袜，神京染素衣。裨山期益峻，照日幸增辉。",
            "夕伴龙媒合，朝游凤辇归。独怜范甑下，思绕画梁飞。"
        ],
        "notes": [
            ""
        ],
        "volume": "卷八十七",
        "no#": 72
    },
    {
        "title": "阙题",
        "author": "张说",
        "biography": "",
        "paragraphs": [
            "婚礼知无贺，承家叹有辉。亲迎骥子跃，吉兆凤雏飞。",
            "温席开华扇，梁门换褧衣。遥思桃李日，应赋采苹归。"
        ],
        "notes": [
            ""
        ],
        "volume": "卷八十七",
        "no#": 73
    },
    {
        "title": "深渡驿",
        "author": "张说",
        "biography": "",
        "paragraphs": [
            "旅泊青山夜，荒庭白露秋。洞房悬月影，高枕听江流。",
            "猿响寒岩树，萤飞古驿楼。他乡对摇落，并觉起离忧。"
        ],
        "notes": [
            ""
        ],
        "volume": "卷八十七",
        "no#": 74
    },
    {
        "title": "惠文太子挽歌二首",
        "author": "张说",
        "biography": "",
        "paragraphs": [
            "碣馆英灵在，瑶山美谥尊。剪桐悲曩戏，攻玉怆新恩。",
            "宫仗传驰道，朝衣送国门。千秋谷门外，明月照西园。",
            "梁国深文雅，淮王爱道仙。帝欢同宴日，神夺上宾年。",
            "旒旐飞行树，帷宫宿野烟。指言君爱弟，挥泪满山川。"
        ],
        "notes": [
            ""
        ],
        "volume": "卷八十七",
        "no#": 75
    },
    {
        "title": "节义太子杨妃挽歌二首",
        "author": "张说",
        "biography": "",
        "paragraphs": [
            "西华三公族，东闱五可才。玉环初受庆，金玦反逢灾。",
            "桂殿花空落，桐园月自开。朝云将暮雨，长绕望思台。",
            "昔日三朝路，逶迤四望车。绣腰长命绮，隐髻连枝花。",
            "今春戾园树，索然无岁华。共伤千载后，惟号一王家。"
        ],
        "notes": [
            ""
        ],
        "volume": "卷八十七",
        "no#": 76
    },
    {
        "title": "韦谯公挽歌二首",
        "author": "张说",
        "biography": "",
        "paragraphs": [
            "五瑞分王国，双珠映后家。文飞书上凤，武结笥中蛇。",
            "出豫荣前马，回鸾丧后车。衮衣将锡命，泉路有光华。",
            "国骋双骐骥，庭仪两凤凰。将星连相位，玉树伴金乡。",
            "歌舞侯家艳，轩裘戚里光。安知杜陵下，碑版已相望。"
        ],
        "notes": [
            ""
        ],
        "volume": "卷八十七",
        "no#": 77
    },
    {
        "title": "右丞相苏公挽歌二首",
        "author": "张说",
        "biography": "",
        "paragraphs": [
            "王宰丹青化，春卿礼乐才。缁衣传旧职，华衮赠新哀。",
            "路泣群官送，山嘶驷马回。佳辰无白日，宾阁有青苔。",
            "门歌出野田，冠带寝穷泉。万事皆身外，平生尚目前。",
            "西垣紫泥綍，东岳白云篇。自惜同声处，从今遂绝弦。"
        ],
        "notes": [
            ""
        ],
        "volume": "卷八十七",
        "no#": 78
    },
    {
        "title": "崔尚书挽词",
        "author": "张说",
        "biography": "",
        "paragraphs": [
            "相宅隆坤宝，承家占海封。庭中男执雁，门外女乘龙。",
            "鸣玉游三省，𪭢金侍九重。一朝宾客散，留剑在青松。"
        ],
        "notes": [
            ""
        ],
        "volume": "卷八十七",
        "no#": 79
    },
    {
        "title": "右侍郎集贤院学士徐公挽词二首",
        "author": "张说",
        "biography": "",
        "paragraphs": [
            "才美临淄北，名高淮海东。羽仪三省遍，渔猎五车通。",
            "玉殿孤新榜，珠英落旧丛。徒悬一宝剑，何处访徐公。",
            "叹息书林友，才华天下选。并赋三阳宫，集诗集贤殿。",
            "具物衣如在，咄嗟长不见。既哀薤露词，岂忘平生眷。"
        ],
        "notes": [
            ""
        ],
        "volume": "卷八十七",
        "no#": 80
    },
    {
        "title": "崔司业挽歌二首",
        "author": "张说",
        "biography": "",
        "paragraphs": [
            "海岱英灵气，胶庠礼乐资。风流满天下，人物擅京师。",
            "疾起扬雄赋，魂游谢客诗。从今好文主，遗恨不同时。",
            "象设存华馆，威仪下墓田。凤池伤旧草，麟史泣遗编。",
            "帷盖墟烟没，干旌陇日悬。古来埋玉树，流恨满山川。"
        ],
        "notes": [
            ""
        ],
        "volume": "卷八十七",
        "no#": 81
    },
    {
        "title": "李工部挽歌三首",
        "author": "张说",
        "biography": "",
        "paragraphs": [
            "锦帐为郎日，金门待诏时。杨宫先上赋，柏殿几连诗。",
            "瞬息琴歌断，凄凉箫挽悲。那堪霸陵岸，回首望京师。",
            "宅兆西陵上，平生雅志从。城临丹阙近，山望白云重。",
            "会葬知元伯，看碑识蔡邕。无由接神理，挥涕向青松。",
            "常时好宾客，永日对弦歌。是日归泉下，伤心无奈何。",
            "墓庭人已散，祭处鸟来过。碑石生苔藓，荣名岂复多。"
        ],
        "notes": [
            ""
        ],
        "volume": "卷八十七",
        "no#": 82
    },
    {
        "title": "赠工部尚书冯公挽歌三首",
        "author": "张说",
        "biography": "",
        "paragraphs": [
            "忠鲠难为事，平生尽畏途。如弦心自直，秀木势恒孤。",
            "诏葬南陵道，神游北斗枢。贵门传万石，余庆在双珠。",
            "爵位题龙旐，威仪出凤城。路傍人泣送，门外马嘶迎。",
            "万事非吾有，千悲是世情。昔焉称夏日，今也谥冬卿。",
            "窅然长夜台，举世可哀哉。泉户一朝闭，松风四面来。",
            "石碑填驳藓，珠服聚尘埃。谁言辽东鹤，千年往复回。"
        ],
        "notes": [
            ""
        ],
        "volume": "卷八十七",
        "no#": 83
    },
    {
        "title": "徐高御挽歌",
        "author": "张说",
        "biography": "",
        "paragraphs": [
            "蒲密遥千载，鸣琴始一追。公卿传世范，仁义续灵基。",
            "不待南游禄，何先北帝期。玉棺从此闭，金鼎代相欺。"
        ],
        "notes": [
            ""
        ],
        "volume": "卷八十七",
        "no#": 84
    },
    {
        "title": "奉和圣制春日幸望春宫应制",
        "author": "张说",
        "biography": "",
        "paragraphs": [
            "别馆芳菲上苑东，飞花澹荡御筵红。城临渭水天河静，",
            "春园既醉心和乐，共识皇恩造化同。"
        ],
        "notes": [
            ""
        ],
        "volume": "卷八十七",
        "no#": 85
    },
    {
        "title": "侍宴隆庆池应制",
        "author": "张说",
        "biography": "",
        "paragraphs": [
            "灵池月满直城隈，黻帐天临御路开。东沼初阳疑吐出，",
            "愿似金堤青草馥，长承瑶水白云杯。"
        ],
        "notes": [
            ""
        ],
        "volume": "卷八十七",
        "no#": 86
    },
    {
        "title": "奉和圣制春日出苑应制",
        "author": "张说",
        "biography": "",
        "paragraphs": [
            "禁林艳裔发青阳，春望逍遥出画堂。雨洗亭皋千亩绿，",
            "睿赏欢承天保定，遒文更睹日重光。"
        ],
        "notes": [
            ""
        ],
        "volume": "卷八十七",
        "no#": 87
    },
    {
        "title": "扈从温泉宫献诗",
        "author": "张说",
        "biography": "",
        "paragraphs": [
            "温泉启蛰气氛氲，渭浦归鸿日数群。骑仗联联环北极，",
            "不知远梦华胥国，何如亲奉帝尧君。"
        ],
        "notes": [
            ""
        ],
        "volume": "卷八十七",
        "no#": 88
    },
    {
        "title": "三月三日诏宴定昆池宫庄赋得筵字",
        "author": "张说",
        "biography": "",
        "paragraphs": [
            "凤凰楼下对天泉，鹦鹉洲中匝管弦。旧识平阳佳丽地，",
            "不降玉人观禊饮，谁令醉舞拂宾筵。"
        ],
        "notes": [
            ""
        ],
        "volume": "卷八十七",
        "no#": 89
    },
    {
        "title": "先天应令",
        "author": "张说",
        "biography": "",
        "paragraphs": [
            "三阳丽景早芳辰，四序嘉园物候新。梅花百般障行路，",
            "唯愿圣主南山寿，何愁不赏万年春。"
        ],
        "notes": [
            ""
        ],
        "volume": "卷八十七",
        "no#": 90
    },
    {
        "title": "舞马千秋万岁乐府词三首",
        "author": "张说",
        "biography": "",
        "paragraphs": [
            "金天诞圣千秋节，玉醴还分万寿觞。试听紫骝歌乐府，",
            "岁岁相传指树日，翩翩来伴庆云翔。",
            "圣皇至德与天齐，天马来仪自海西。腕足徐行拜两膝，",
            "更有衔杯终宴曲，垂头掉尾醉如泥。",
            "远听明君爱逸才，玉鞭金翅引龙媒。不因兹白人间有，",
            "莫言阙下桃花舞，别有河中兰叶开。"
        ],
        "notes": [
            ""
        ],
        "volume": "卷八十七",
        "no#": 91
    },
    {
        "title": "同赵侍御巴陵早春作",
        "author": "张说",
        "biography": "",
        "paragraphs": [
            "江上春来早可观，巧将春物妒余寒。水苔共绕留乌石，",
            "意随北雁云飞去，直待南州蕙草残。"
        ],
        "notes": [
            ""
        ],
        "volume": "卷八十七",
        "no#": 92
    },
    {
        "title": "灉湖山寺",
        "author": "张说",
        "biography": "",
        "paragraphs": [
            "空山寂历道心生，虚谷迢遥野鸟声。禅室从来尘外赏，",
            "若使巢由知此意，不将萝薜易簪缨。"
        ],
        "notes": [
            ""
        ],
        "volume": "卷八十七",
        "no#": 93
    },
    {
        "title": "幽州新岁作",
        "author": "张说",
        "biography": "",
        "paragraphs": [
            "去岁荆南梅似雪，今年蓟北雪如梅。共知人事何常定，",
            "遥遥西向长安日，愿上南山寿一杯。"
        ],
        "notes": [
            ""
        ],
        "volume": "卷八十七",
        "no#": 94
    }
]