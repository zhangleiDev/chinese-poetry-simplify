[
    {
        "title": "春山行",
        "author": "贯休",
        "biography": "",
        "paragraphs": [
            "重叠太古色，蒙蒙花雨时。好峰行恐尽，流水语相随。",
            "黑壤生红黍，黄猿领白儿。因思石桥月，曾与故人期。"
        ],
        "notes": [
            ""
        ],
        "volume": "卷八百二十九",
        "no#": 1
    },
    {
        "title": "送谏官南迁",
        "author": "贯休",
        "biography": "",
        "paragraphs": [
            "危行危言者，从天落海涯。如斯为远客，始是好男儿。",
            "瘴杂交州雨，犀揩马援碑。不知千万里，谁复识辛毗。"
        ],
        "notes": [
            ""
        ],
        "volume": "卷八百二十九",
        "no#": 2
    },
    {
        "title": "怀香炉峰道人",
        "author": "贯休",
        "biography": "",
        "paragraphs": [
            "常思峰顶叟，石窟土为床。日日先见日，烟霞多异香。",
            "冥心同槁木，扫雪带微阳。终必相寻去，斯人不可忘。"
        ],
        "notes": [
            ""
        ],
        "volume": "卷八百二十九",
        "no#": 3
    },
    {
        "title": "观李翰林真二首",
        "author": "贯休",
        "biography": "",
        "paragraphs": [
            "日角浮紫气，凛然尘外清。虽称李太白，知是那星精。",
            "御宴千钟饮，蕃书一笔成。宜哉杜工部，不错道骑鲸。",
            "谁氏子丹青，毫端曲有灵。屹如山忽堕，爽似酒初醒。",
            "天马难拢勒，仙房久闭扃。若非如此辈，何以傲彤庭。"
        ],
        "notes": [
            ""
        ],
        "volume": "卷八百二十九",
        "no#": 4
    },
    {
        "title": "晚泊湘江作",
        "author": "贯休",
        "biography": "",
        "paragraphs": [
            "烟浪漾秋色，高吟似有邻。一轮湘渚月，万古独醒人。",
            "岸湿穿花远，风香祷庙频。只应谀佞者，到此不伤神。"
        ],
        "notes": [
            ""
        ],
        "volume": "卷八百二十九",
        "no#": 5
    },
    {
        "title": "淮上逢故人",
        "author": "贯休",
        "biography": "",
        "paragraphs": [
            "故园离乱后，十载始逢君。长恨南熏奏，寻常只自闻。",
            "荒窗秋见岳，赤地夜生云。莫叹谋身晚，中兴正用文。"
        ],
        "notes": [
            ""
        ],
        "volume": "卷八百二十九",
        "no#": 6
    },
    {
        "title": "《读杜工部集》二首",
        "author": "贯休",
        "biography": "",
        "paragraphs": [
            "造化拾无遗，唯应杜甫诗。岂非玄域橐，夺得古人旗。",
            "日月精华薄，山川气概卑。古今吟不尽，惆怅不同时。",
            "甫也道亦丧，孤身出蜀城。彩毫终不撅，白雪更能轻。",
            "命薄相如命，名齐李白名。不知耒阳令，何以葬先生。"
        ],
        "notes": [
            ""
        ],
        "volume": "卷八百二十九",
        "no#": 7
    },
    {
        "title": "题简禅师院",
        "author": "贯休",
        "biography": "",
        "paragraphs": [
            "机忘室亦空，静与沃洲同。唯有半庭竹，能生竟日风。",
            "思山海月上，出定印香终。继后传衣者，还须立雪中。"
        ],
        "notes": [
            ""
        ],
        "volume": "卷八百二十九",
        "no#": 8
    },
    {
        "title": "读刘得仁、贾岛集二首",
        "author": "贯休",
        "biography": "",
        "paragraphs": [
            "二公俱作者，其奈亦迂儒。且有诸峰在，何将一第吁。",
            "句还如菡萏，谁复赠襜褕。想得重泉下，依前与众殊。",
            "役思曾冲尹，多言阻国亲。桂枝何所直，陋巷不胜贫。",
            "马病唯汤雪，门荒劣有人。伊余吟亦苦，为尔一眉嚬。"
        ],
        "notes": [
            ""
        ],
        "volume": "卷八百二十九",
        "no#": 9
    },
    {
        "title": "天台老僧",
        "author": "贯休",
        "biography": "",
        "paragraphs": [
            "独住无人处，松龛岳色侵。僧中九十腊，云外一生心。",
            "白发垂不剃，青眸笑转深。犹能指孤月，为我暂开襟。"
        ],
        "notes": [
            ""
        ],
        "volume": "卷八百二十九",
        "no#": 10
    },
    {
        "title": "经费隐君旧宅",
        "author": "贯休",
        "biography": "",
        "paragraphs": [
            "巉岩玉九株，秀湿掩苍梧。祥瑞久不出，羲轩消得无。",
            "雨和高瀑浊，烧熁大槠枯。到此思归去，迢迢隔五湖。"
        ],
        "notes": [
            ""
        ],
        "volume": "卷八百二十九",
        "no#": 11
    },
    {
        "title": "秋末怀旧山",
        "author": "贯休",
        "biography": "",
        "paragraphs": [
            "昔住匡庐北，无人知姓名。侵云收谷粟，引蚁上柑橙。",
            "寒雨雪兼落，枯林虎独行。谁能将白发，共向此中生。"
        ],
        "notes": [
            ""
        ],
        "volume": "卷八百二十九",
        "no#": 12
    },
    {
        "title": "春过鄱阳湖",
        "author": "贯休",
        "biography": "",
        "paragraphs": [
            "百虑片帆下，风波极目看。吴山兼鸟没，楚色入衣寒。",
            "过此愁人处，始知行路难。夕阳沙岛上，回首一长叹。"
        ],
        "notes": [
            ""
        ],
        "volume": "卷八百二十九",
        "no#": 13
    },
    {
        "title": "寄僧野和尚",
        "author": "贯休",
        "biography": "",
        "paragraphs": [
            "鸟外更谁亲，诸峰即四邻。白头寒枕石，青衲烂无尘。",
            "橡栗堆行径，猿猴绕定身。傥然重结社，愿作扫坛人。"
        ],
        "notes": [
            ""
        ],
        "volume": "卷八百二十九",
        "no#": 14
    },
    {
        "title": "寄冯使君",
        "author": "贯休",
        "biography": "",
        "paragraphs": [
            "端居碧云暮，好鸟啼红芳。满郭桃李熟，卷帘风雨香。",
            "清吟绣段句，默念芙蓉章。未得归山去，频升谢守堂。"
        ],
        "notes": [
            ""
        ],
        "volume": "卷八百二十九",
        "no#": 15
    },
    {
        "title": "寄紫阁隐者",
        "author": "贯休",
        "biography": "",
        "paragraphs": [
            "积翠藏一叟，常思未得游。不知在岩下，为复在峰头。",
            "苔上枯藤笐，泉淋破石楼。伊余更何事，不学此翁休。"
        ],
        "notes": [
            ""
        ],
        "volume": "卷八百二十九",
        "no#": 16
    },
    {
        "title": "寄天台道友",
        "author": "贯休",
        "biography": "",
        "paragraphs": [
            "大是清虚地，高吟到日晡。水声金磬乱，云片玉盘粗。",
            "仙有遗踪在，人还得意无。石碑文不直，壁画色多枯。",
            "冷立千年鹤，闲烧六一炉。松枝垂似物，山势秀难图。",
            "紫府程非远，清溪径不迂。馨香柏上露，皎洁水中珠。",
            "贤圣无他术，圆融只在吾。寄言桐柏子，珍重保之乎。"
        ],
        "notes": [
            ""
        ],
        "volume": "卷八百二十九",
        "no#": 17
    },
    {
        "title": "旅中怀孙路",
        "author": "贯休",
        "biography": "",
        "paragraphs": [
            "暮尘微雨收，蝉急楚乡秋。一片月出海，几家人上楼。",
            "砌香残果落，汀草宿烟浮。唯有知音者，相思歌白头。"
        ],
        "notes": [
            ""
        ],
        "volume": "卷八百二十九",
        "no#": 18
    },
    {
        "title": "贻世",
        "author": "贯休",
        "biography": "",
        "paragraphs": [
            "至理不误物，悠悠自不明。黄金烧欲尽，白发火边生。",
            "苦惑神仙cX，难收日月精。捕风兼系影，信矣不须争。"
        ],
        "notes": [
            ""
        ],
        "volume": "卷八百二十九",
        "no#": 19
    },
    {
        "title": "览李秀才卷",
        "author": "贯休",
        "biography": "",
        "paragraphs": [
            "香沐整山衣，开君一轴诗。吟当秋景苦，味出雪林迟。",
            "经济几人到，工夫两鬓知。因嗟和氏泪，不是等闲垂。"
        ],
        "notes": [
            ""
        ],
        "volume": "卷八百二十九",
        "no#": 20
    },
    {
        "title": "怀方干、张为",
        "author": "贯休",
        "biography": "",
        "paragraphs": [
            "冥搜入仙窟，半夜水堂前。吾道只如此，古人多亦然。",
            "萤沈荒坞雾，月苦绿梧蝉。因忆垂纶者，沧浪何处边。"
        ],
        "notes": [
            ""
        ],
        "volume": "卷八百二十九",
        "no#": 21
    },
    {
        "title": "四皓图",
        "author": "贯休",
        "biography": "",
        "paragraphs": [
            "何人图四皓，如语话唠唠。双鬓雪相似，是谁年最高。",
            "溪苔连豹褥，仙酒污云袍。想得忘秦日，伊余亦合逃。"
        ],
        "notes": [
            ""
        ],
        "volume": "卷八百二十九",
        "no#": 22
    },
    {
        "title": "怀白阁道侣",
        "author": "贯休",
        "biography": "",
        "paragraphs": [
            "寒思白阁层，石屋两三僧。斜雪扫不尽，饥猿唤得应。",
            "香然一字火，磬过数潭冰。终必相寻去，孤怀久不胜。"
        ],
        "notes": [
            ""
        ],
        "volume": "卷八百二十九",
        "no#": 23
    },
    {
        "title": "读孟郊集",
        "author": "贯休",
        "biography": "",
        "paragraphs": [
            "东野子何之，诗人始见诗。清刳霜雪髓，吟动鬼神司。",
            "举世言多媚，无人师此师。因知吾道后，冷淡亦如斯。"
        ],
        "notes": [
            ""
        ],
        "volume": "卷八百二十九",
        "no#": 24
    },
    {
        "title": "怀四明亮公",
        "author": "贯休",
        "biography": "",
        "paragraphs": [
            "孤峰含紫烟，师住此安禅。不下便不下，如斯太可怜。",
            "坐侵天井黑，吟久海霞蔫。岂觉尘埃里，干戈已十年。"
        ],
        "notes": [
            ""
        ],
        "volume": "卷八百二十九",
        "no#": 25
    },
    {
        "title": "秋过钱塘江",
        "author": "贯休",
        "biography": "",
        "paragraphs": [
            "巨浸东隅极，山吞大野平。因知吴相恨，不尽海涛声。",
            "黑气腾蛟窟，秋云入战城。游人千万里，过此白髭生。"
        ],
        "notes": [
            ""
        ],
        "volume": "卷八百二十九",
        "no#": 26
    },
    {
        "title": "上俞许二判官",
        "author": "贯休",
        "biography": "",
        "paragraphs": [
            "近抛蓑笠者，急善遇休明。未省亲宗伯，焉能识正声。",
            "病容经夏在，岳梦入秋并。无限林中意，今逢许郭倾。"
        ],
        "notes": [
            ""
        ],
        "volume": "卷八百二十九",
        "no#": 27
    },
    {
        "title": "怀刘得仁",
        "author": "贯休",
        "biography": "",
        "paragraphs": [
            "诗名动帝畿，身谢亦因诗。白日只如哭，皇天得不知。",
            "旅坟孤fb岳，羸仆泣如儿。多少求名者，闻之泪尽垂。"
        ],
        "notes": [
            ""
        ],
        "volume": "卷八百二十九",
        "no#": 28
    },
    {
        "title": "归故林后寄二三知己",
        "author": "贯休",
        "biography": "",
        "paragraphs": [
            "昨别楚江边，逡巡早数年。诗虽清到后，人更瘦于前。",
            "岸翠连乔岳，汀沙入坏田。何时重一见，谈笑有茶烟。"
        ],
        "notes": [
            ""
        ],
        "volume": "卷八百二十九",
        "no#": 29
    },
    {
        "title": "春寄西山陈陶",
        "author": "贯休",
        "biography": "",
        "paragraphs": [
            "搔首复搔首，孤怀草萋萋。春光已满目，君在西山西。",
            "堑水成文去，庭柯擎翠低。所思不可见，黄鸟花中啼。"
        ],
        "notes": [
            ""
        ],
        "volume": "卷八百二十九",
        "no#": 30
    },
    {
        "title": "秋末江行",
        "author": "贯休",
        "biography": "",
        "paragraphs": [
            "四顾木落尽，扁舟增所思。云冲远烧出，帆转大荒迟。",
            "天际霜雪作，水边蒿艾衰。断猿不堪听，一听亦同悲。"
        ],
        "notes": [
            ""
        ],
        "volume": "卷八百二十九",
        "no#": 31
    },
    {
        "title": "送人归新罗",
        "author": "贯休",
        "biography": "",
        "paragraphs": [
            "昨夜西风起，送君归故乡。积愁穷地角，见日上扶桑。",
            "蜃气生初霁，潮痕匝乱荒。从兹头各白，魂梦一相望。"
        ],
        "notes": [
            ""
        ],
        "volume": "卷八百二十九",
        "no#": 32
    },
    {
        "title": "思匡山贾匡",
        "author": "贯休",
        "biography": "",
        "paragraphs": [
            "山兄诗癖甚，寒夜更何为。觅句唯顽坐，严霜打不知。",
            "石膏粘木屐，崖蜜落冰池。近见禅僧说，生涯胜往时。"
        ],
        "notes": [
            ""
        ],
        "volume": "卷八百二十九",
        "no#": 33
    },
    {
        "title": "偶作",
        "author": "贯休",
        "biography": "",
        "paragraphs": [
            "十载独扃扉，唯为二雅诗。道孤终不杂，头白更何疑。",
            "句冷杉松与，霜严鼓角知。修心对闲镜，明月印秋池。"
        ],
        "notes": [
            ""
        ],
        "volume": "卷八百二十九",
        "no#": 34
    },
    {
        "title": "赠方干",
        "author": "贯休",
        "biography": "",
        "paragraphs": [
            "盛名与高隐，合近谢敷村。弟子已得桂，先生犹灌园。",
            "垂纶侵海介，拾句历云根。白日升天路，如君别有门。"
        ],
        "notes": [
            ""
        ],
        "volume": "卷八百二十九",
        "no#": 35
    },
    {
        "title": "渔父",
        "author": "贯休",
        "biography": "",
        "paragraphs": [
            "一叶一竿竹，眉须雪欲零。陆应无祖业，香必是伊腥。",
            "儿亦名鱼鹧，歌称我洞庭。回头深自愧，旧业近沧溟。"
        ],
        "notes": [
            ""
        ],
        "volume": "卷八百二十九",
        "no#": 36
    },
    {
        "title": "题友人山居",
        "author": "贯休",
        "biography": "",
        "paragraphs": [
            "卜居邻坞寺，魂梦又相关。鹤本如云白，君初似我闲。",
            "月明僧渡水，木落火连山。从此天台约，来兹未得还。"
        ],
        "notes": [
            ""
        ],
        "volume": "卷八百二十九",
        "no#": 37
    },
    {
        "title": "寄宋使君",
        "author": "贯休",
        "biography": "",
        "paragraphs": [
            "寺倚乌龙腹，窗中见碧棱。空廊人画祖，古殿鹤窥灯。",
            "风吼深松雪，炉寒一鼎冰。唯应谢内史，知此道心澄。"
        ],
        "notes": [
            ""
        ],
        "volume": "卷八百二十九",
        "no#": 38
    },
    {
        "title": "怀武夷红石子二首",
        "author": "贯休",
        "biography": "",
        "paragraphs": [
            "常思红石子，独自住山椒。窗外猩猩语，炉中姹姹娇。",
            "乳香诸洞滴，地秀众峰朝。曾见奇人说，烟霞恨太遥。",
            "弋者终何慕，高吟坐绿鼇。烧侵姜芋窖，僧与水云袍。",
            "竹鞘畬刀缺，松枝猎箭牢。何时一相见，清话擘蟠桃。"
        ],
        "notes": [
            ""
        ],
        "volume": "卷八百二十九",
        "no#": 39
    },
    {
        "title": "送人征蛮",
        "author": "贯休",
        "biography": "",
        "paragraphs": [
            "七纵七擒处，君行事可攀。亦知磨一剑，不独定诸蛮。",
            "树尽低铜柱，潮常沸火山。名须麟阁上，好去及瓜还。"
        ],
        "notes": [
            ""
        ],
        "volume": "卷八百二十九",
        "no#": 40
    },
    {
        "title": "怀周朴、张为",
        "author": "贯休",
        "biography": "",
        "paragraphs": [
            "二子无消息，多应各自耕。巴江思杜甫，漳水忆刘桢。",
            "白发应全白，生涯作么生。寄书多不达，空念重行行。"
        ],
        "notes": [
            ""
        ],
        "volume": "卷八百二十九",
        "no#": 41
    },
    {
        "title": "寄令狐郎中",
        "author": "贯休",
        "biography": "",
        "paragraphs": [
            "雨打繁暑尽，放怀步微凉。绿苔狂似人，入我白玉堂。",
            "堑鸟眠堪画，庭柽夜益香。唯应蕊宫子，时到虎溪傍。"
        ],
        "notes": [
            ""
        ],
        "volume": "卷八百二十九",
        "no#": 42
    },
    {
        "title": "鄱阳道中作",
        "author": "贯休",
        "biography": "",
        "paragraphs": [
            "鄱阳古岸边，无一树无蝉。路转他山大，砧驱乡思偏。",
            "湖平帆尽落，天淡月初圆。何事尧云下，干戈满许田。"
        ],
        "notes": [
            ""
        ],
        "volume": "卷八百二十九",
        "no#": 43
    },
    {
        "title": "归故林别知己",
        "author": "贯休",
        "biography": "",
        "paragraphs": [
            "别离无古今，柳色向人深。万里长江水，平生不印心。",
            "远书容北雁，赠别谢南金。愧勉青云志，余怀非陆沈。"
        ],
        "notes": [
            ""
        ],
        "volume": "卷八百二十九",
        "no#": 44
    },
    {
        "title": "送僧游天台",
        "author": "贯休",
        "biography": "",
        "paragraphs": [
            "囊空心亦空，城郭去腾腾。眼作么是眼，僧谁识此僧。",
            "歇隈红树久，笑看白云崩。已有天台约，深秋必共登。"
        ],
        "notes": [
            ""
        ],
        "volume": "卷八百二十九",
        "no#": 45
    },
    {
        "title": "咏竹根珓子",
        "author": "贯休",
        "biography": "",
        "paragraphs": [
            "出处惭林薮，才微幸一阳。不缘怀片善，岂得近馨香。",
            "节亦因人净，声从掷地彰。但令筋力在，永愿报时昌。"
        ],
        "notes": [
            ""
        ],
        "volume": "卷八百二十九",
        "no#": 46
    },
    {
        "title": "砚瓦",
        "author": "贯休",
        "biography": "",
        "paragraphs": [
            "浅薄虽顽朴，其如近笔端。低心蒙润久，入匣更身安。",
            "应念研磨苦，无为瓦砾看。傥然仁不弃，还可比琅玕。"
        ],
        "notes": [
            ""
        ],
        "volume": "卷八百二十九",
        "no#": 47
    },
    {
        "title": "水壶子",
        "author": "贯休",
        "biography": "",
        "paragraphs": [
            "良匠曾陶莹，多居笔砚中。一从亲几案，常恐近儿童。",
            "卓立澄心久，提携注意通。不应嫌器小，还有济人功。"
        ],
        "notes": [
            ""
        ],
        "volume": "卷八百二十九",
        "no#": 48
    },
    {
        "title": "笔",
        "author": "贯休",
        "biography": "",
        "paragraphs": [
            "莫讶书绅苦，功成在一毫。自从蒙管录，便觉用心劳。",
            "手点时难弃，身闲架亦高。何妨成五色，永愿助风骚。"
        ],
        "notes": [
            ""
        ],
        "volume": "卷八百二十九",
        "no#": 49
    },
    {
        "title": "棋",
        "author": "贯休",
        "biography": "",
        "paragraphs": [
            "棋信无声乐，偏宜境寂寥。著高图暗合，势王气弥骄。",
            "人事掀天尽，光阴动地销。因知韦氏论，不独为吴朝。"
        ],
        "notes": [
            ""
        ],
        "volume": "卷八百二十九",
        "no#": 50
    },
    {
        "title": "夜对雪作寄友生",
        "author": "贯休",
        "biography": "",
        "paragraphs": [
            "皓彩中宵合，开门失所踪。何年今夜意，共子在孤峰。",
            "气射灯花落，光侵壁罅浓。唯君心似我，吟到五更钟。"
        ],
        "notes": [
            ""
        ],
        "volume": "卷八百二十九",
        "no#": 51
    },
    {
        "title": "题惠琮律师院",
        "author": "贯休",
        "biography": "",
        "paragraphs": [
            "苦节兼青目，公卿话有余。唯传黄叶喻，还似白泉居。",
            "猿拨孤云破，钟撞众木疏。社坛踪迹在，重结复何如。"
        ],
        "notes": [
            ""
        ],
        "volume": "卷八百二十九",
        "no#": 52
    },
    {
        "title": "寄清泠山道人",
        "author": "贯休",
        "biography": "",
        "paragraphs": [
            "常忆清泠子，深云种早禾。万缘虽不涉，一句子如何。",
            "踪迹诸峰匝，衣裳老虱多。江头无事也，终必到烟萝。"
        ],
        "notes": [
            ""
        ],
        "volume": "卷八百二十九",
        "no#": 53
    },
    {
        "title": "秋尽途中作",
        "author": "贯休",
        "biography": "",
        "paragraphs": [
            "行行芳草歇，潭岛叶纷纷。山色路无尽，砧声客强闻。",
            "残阳曜极野，黑水浸空坟。那得无乡思，前程入楚云。"
        ],
        "notes": [
            ""
        ],
        "volume": "卷八百二十九",
        "no#": 54
    },
    {
        "title": "秋居寄王相公三首",
        "author": "贯休",
        "biography": "",
        "paragraphs": [
            "禅林蝉□落，地燥可生苔。好句慵收拾，清风作么来。",
            "饼唯餐喜悦，社已得宗雷。还似山中日，柴门更不开。",
            "松声高似瀑，药熟色如花。谁道全无病，时犹不在家。",
            "山童舂菽粉，园叟送银瓜。谁访孙弘阁，谈玄到日斜。",
            "气与非常合，常人争得知。直须穷到底，始是出家儿。",
            "阁雀衔红粟，邻僧背古碑。只应王与谢，时有沃州期。"
        ],
        "notes": [
            ""
        ],
        "volume": "卷八百二十九",
        "no#": 55
    },
    {
        "title": "《读玄宗幸蜀记》",
        "author": "贯休",
        "biography": "",
        "paragraphs": [
            "宋璟姚崇死，中庸遂变移。如何游万里，只为一胡儿。",
            "泣溻乾坤色，飘零日月旗。火从龙阙起，泪向马嵬垂。",
            "始忆张丞相，全师郭子仪。百官皆剽劫，九庙尽崩隳。",
            "尘扑银轮暗，雷奔栈阁危。幸臣方赐死，野老不胜悲。",
            "及溜飘沦日，行宫寂寞时。人心虽未厌，天意亦难知。",
            "圣两归丹禁，承干动四夷。因知纳谏诤，始是太平基。"
        ],
        "notes": [
            ""
        ],
        "volume": "卷八百二十九",
        "no#": 56
    }
]