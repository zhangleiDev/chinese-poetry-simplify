[
    {
        "title": "塞下曲",
        "author": "戎昱",
        "biography": "",
        "paragraphs": [
            "惨惨寒日没，北风卷蓬根。将军领疲兵，却入古塞门。",
            "回头指阴山，杀气成黄云。",
            "上山望胡兵，胡马驰骤速。黄河冰已合，意又向南牧。",
            "嫖姚夜出军，霜雪割人肉。",
            "塞北无草木，乌鸢巢僵尸。泱渀沙漠空，终日胡风吹。",
            "战卒多苦辛，苦辛无四时。",
            "晚渡西海西，向东看日没。傍岸砂砾堆，半和战兵骨。",
            "单于竟未灭，阴气常勃勃。",
            "城上画角哀，即知兵心苦。试问左右人，无言泪如雨。",
            "何意休明时，终年事鼙鼓。",
            "北风凋白草，胡马日骎骎。夜后戍楼月，秋来边将心。",
            "铁衣霜露重，战马岁年深。自有卢龙塞，烟尘飞至今。"
        ],
        "notes": [
            ""
        ],
        "volume": "卷二百七十",
        "no#": 1
    },
    {
        "title": "苦哉行五首",
        "author": "戎昱",
        "biography": "",
        "paragraphs": [
            "彼鼠侵我厨，纵狸授粱肉。鼠虽为君却，狸食自须足。",
            "冀雪大国耻，翻是大国辱。膻腥逼绮罗，砖瓦杂珠玉。",
            "登楼非骋望，目笑是心哭。何意天乐中，至今奏胡曲。",
            "官军收洛阳，家住洛阳里。夫婿与兄弟，目前见伤死。",
            "吞声不许哭，还遣衣罗绮。上马随匈奴，数秋黄尘里。",
            "生为名家女，死作塞垣鬼。乡国无还期，天津哭流水。",
            "登楼望天衢，目极泪盈睫。强笑无笑容，须妆旧花靥。",
            "昔年买奴仆，奴仆来碎叶。岂意未死间，自为匈奴妾。",
            "一生忽至此，万事痛苦业。得出塞垣飞，不如彼蜂蝶。",
            "妾家清河边，七叶承貂蝉。身为最小女，偏得浑家怜。",
            "亲戚不相识，幽闺十五年。有时最远出，只到中门前。",
            "前年狂胡来，惧死翻生全。今秋官军至，岂意遭戈鋋。",
            "匈奴为先锋，长鼻黄发拳。弯弓猎生人，百步牛羊膻。",
            "脱身落虎口，不及归黄泉。苦哉难重陈，暗哭苍苍天。",
            "可汗奉亲诏，今月归燕山。忽如乱刀剑，搅妾心肠间。",
            "出户望北荒，迢迢玉门关。生人为死别，有去无时还。",
            "汉月割妾心，胡风凋妾颜。去去断绝魂，叫天天不闻。"
        ],
        "notes": [
            ""
        ],
        "volume": "卷二百七十",
        "no#": 2
    },
    {
        "title": "苦辛行",
        "author": "戎昱",
        "biography": "",
        "paragraphs": [
            "且莫奏短歌，听余苦辛词。如今刀笔士，不及屠沽儿。",
            "少年无事学诗赋，岂意文章复相误。东西南北少知音，",
            "天地生我尚如此，陌上他人何足论。谁谓西江深，",
            "险巇唯有世间路，一晌令人堪白头。贵人立意不可测，",
            "悲来却忆汉天子，不弃相如家旧贫。劝君且饮酒，"
        ],
        "notes": [
            ""
        ],
        "volume": "卷二百七十",
        "no#": 3
    },
    {
        "title": "长安秋夕",
        "author": "戎昱",
        "biography": "",
        "paragraphs": [
            "八月更漏长，愁人起常早。闭门寂无事，满院生秋草。",
            "昨宵西窗梦，梦入荆南道。远客归去来，在家贫亦好。"
        ],
        "notes": [
            ""
        ],
        "volume": "卷二百七十",
        "no#": 4
    },
    {
        "title": "罗江客舍",
        "author": "戎昱",
        "biography": "",
        "paragraphs": [
            "山县秋云暗，茅亭暮雨寒。自伤庭叶下，谁问客衣单。",
            "有兴时添酒，无聊懒整冠。近来乡国梦，夜夜到长安。"
        ],
        "notes": [
            ""
        ],
        "volume": "卷二百七十",
        "no#": 5
    },
    {
        "title": "赠岑郎中",
        "author": "戎昱",
        "biography": "",
        "paragraphs": [
            "童年未解读书时，诵得郎中数首诗。四海烟尘犹隔阔，",
            "天下无人鉴诗句，不寻诗伯重寻谁。"
        ],
        "notes": [
            ""
        ],
        "volume": "卷二百七十",
        "no#": 6
    },
    {
        "title": "闻笛",
        "author": "戎昱",
        "biography": "",
        "paragraphs": [
            "入夜思归切，笛声清更哀。愁人不愿听，自到枕前来。",
            "风起塞云断，夜深关月开。平明独惆怅，飞尽一庭梅。"
        ],
        "notes": [
            ""
        ],
        "volume": "卷二百七十",
        "no#": 7
    },
    {
        "title": "汉上题韦氏庄",
        "author": "戎昱",
        "biography": "",
        "paragraphs": [
            "结茅同楚客，卜筑汉江边。日落数归鸟，夜深闻扣舷。",
            "水痕侵岸柳，山翠借厨烟。调笑提筐妇，春来蚕几眠。"
        ],
        "notes": [
            ""
        ],
        "volume": "卷二百七十",
        "no#": 8
    },
    {
        "title": "闺情",
        "author": "戎昱",
        "biography": "",
        "paragraphs": [
            "侧听宫官说，知君宠尚存。未能开笑颊，先欲换愁魂。",
            "宝镜窥妆影，红衫裛泪痕。昭阳今再入，宁敢恨长门。"
        ],
        "notes": [
            ""
        ],
        "volume": "卷二百七十",
        "no#": 9
    },
    {
        "title": "衡阳春日游僧院",
        "author": "戎昱",
        "biography": "",
        "paragraphs": [
            "曾共刘咨议，同时事道林。与君相掩泪，来客岂知心。",
            "阶雪凌春积，炉烟向暝深。依然旧童子，相送出花林。"
        ],
        "notes": [
            ""
        ],
        "volume": "卷二百七十",
        "no#": 10
    },
    {
        "title": "玉台体题湖上亭",
        "author": "戎昱",
        "biography": "",
        "paragraphs": [
            "湖入县西边，湖头胜事偏。绿竿初长笋，红颗未开莲。",
            "蔽日高高树，迎人小小船。清风长入坐，夏月似秋天。"
        ],
        "notes": [
            ""
        ],
        "volume": "卷二百七十",
        "no#": 11
    },
    {
        "title": "早梅",
        "author": "戎昱",
        "biography": "",
        "paragraphs": [
            "一树寒梅白玉条，迥临村路傍溪桥。",
            "应缘近水花先发，疑是经春雪未销。"
        ],
        "notes": [
            ""
        ],
        "volume": "卷二百七十",
        "no#": 12
    },
    {
        "title": "移家别湖上亭",
        "author": "戎昱",
        "biography": "",
        "paragraphs": [
            "好是春风湖上亭，柳条藤蔓系离情。",
            "黄莺久住浑相识，欲别频啼四五声。"
        ],
        "notes": [
            ""
        ],
        "volume": "卷二百七十",
        "no#": 13
    },
    {
        "title": "客堂秋夕",
        "author": "戎昱",
        "biography": "",
        "paragraphs": [
            "隔窗萤影灭复流，北风微雨虚堂秋。虫声竟夜引乡泪，",
            "寂寂江城无所闻，梧桐叶上偏萧索。"
        ],
        "notes": [
            ""
        ],
        "volume": "卷二百七十",
        "no#": 14
    },
    {
        "title": "湖南雪中留别",
        "author": "戎昱",
        "biography": "",
        "paragraphs": [
            "草草还草草，湖东别离早。何处愁杀人，归鞍雪中道。",
            "出门迷辙迹，云水白浩浩。明日武陵西，相思鬓堪老。"
        ],
        "notes": [
            ""
        ],
        "volume": "卷二百七十",
        "no#": 15
    },
    {
        "title": "赠别张驸马",
        "author": "戎昱",
        "biography": "",
        "paragraphs": [
            "上元年中长安陌，见君朝下欲归宅。飞龙骑马三十匹，",
            "从奴斜抱敕赐锦，双双蹙出金麒麟。天子爱婿皇后弟，",
            "凤凰楼上伴吹箫，鹦鹉杯中醉留客。泰去否来何足论，",
            "冠冕凄凉几迁改，眼看桑田变成海。华堂金屋别赐人，",
            "看君风骨殊未歇，不用愁来双泪垂。"
        ],
        "notes": [
            ""
        ],
        "volume": "卷二百七十",
        "no#": 16
    },
    {
        "title": "泾州观元戎出师",
        "author": "戎昱",
        "biography": "",
        "paragraphs": [
            "寒日征西将，萧萧万马丛。吹笳覆楼雪，祝纛满旗风。",
            "遮虏黄云断，烧羌白草空。金铙肃天外，玉帐静霜中。",
            "朔野长城闭，河源旧路通。卫青师自老，魏绛赏何功。",
            "枪垒依沙迥，辕门压塞雄。燕然如可勒，万里愿从公。"
        ],
        "notes": [
            ""
        ],
        "volume": "卷二百七十",
        "no#": 17
    },
    {
        "title": "从军行",
        "author": "戎昱",
        "biography": "",
        "paragraphs": [
            "昔从李都尉，双鞬照马蹄。擒生黑山北，杀敌黄云西。",
            "太白沈虏地，边草复萋萋。归来邯郸市，百尺青楼梯。",
            "感激然诺重，平生胆力齐。芳筵暮歌发，艳粉轻鬟低。",
            "半酣秋风起，铁骑门前嘶。远戍报烽火，孤城严鼓鼙。",
            "挥鞭望尘去，少妇莫含啼。"
        ],
        "notes": [
            ""
        ],
        "volume": "卷二百七十",
        "no#": 18
    },
    {
        "title": "古意",
        "author": "戎昱",
        "biography": "",
        "paragraphs": [
            "女伴朝来说，知君欲弃捐。懒梳明镜下，羞到画堂前。",
            "有泪沾脂粉，无情理管弦。不知将巧笑，更遣向谁怜。"
        ],
        "notes": [
            ""
        ],
        "volume": "卷二百七十",
        "no#": 19
    },
    {
        "title": "听杜山人弹胡笳",
        "author": "戎昱",
        "biography": "",
        "paragraphs": [
            "绿琴胡笳谁妙弹，山人杜陵名庭兰。杜君少与山人友，",
            "杜陵攻琴四十年，琴声在音不在弦。座中为我奏此曲，",
            "更闻出塞入塞声，穹庐毡帐难为情。胡天雨雪四时下，",
            "南看汉月双眼明，却顾胡儿寸心死。回鹘数年收洛阳，",
            "杜陵先生证此道，沈家祝家皆绝倒。如今世上雅风衰，",
            "今朝促轸为君奏，不向俗流传此心。"
        ],
        "notes": [
            ""
        ],
        "volume": "卷二百七十",
        "no#": 20
    },
    {
        "title": "咏史",
        "author": "戎昱",
        "biography": "",
        "paragraphs": [
            "汉家青史上，计拙是和亲。社稷依明主，安危托妇人。",
            "岂能将玉貌，便拟静胡尘。地下千年骨，谁为辅佐臣。"
        ],
        "notes": [
            ""
        ],
        "volume": "卷二百七十",
        "no#": 21
    },
    {
        "title": "桂州腊夜",
        "author": "戎昱",
        "biography": "",
        "paragraphs": [
            "坐到三更尽，归仍万里赊。雪声偏傍竹，寒梦不离家。",
            "晓角分残漏，孤灯落碎花。二年随骠骑，辛苦向天涯。"
        ],
        "notes": [
            ""
        ],
        "volume": "卷二百七十",
        "no#": 22
    },
    {
        "title": "再赴桂州先寄李大夫",
        "author": "戎昱",
        "biography": "",
        "paragraphs": [
            "玷玉甘长弃，朱门喜再游。过因谗后重，恩合死前酬。",
            "养骥须怜瘦，栽松莫厌秋。今朝两行泪，一半血和流。"
        ],
        "notes": [
            ""
        ],
        "volume": "卷二百七十",
        "no#": 23
    },
    {
        "title": "题招提寺",
        "author": "戎昱",
        "biography": "",
        "paragraphs": [
            "招提精舍好，石壁向江开。山影水中尽，鸟声天上来。",
            "一灯传岁月，深院长莓苔。日暮双林磬，泠泠送客回。"
        ],
        "notes": [
            ""
        ],
        "volume": "卷二百七十",
        "no#": 24
    },
    {
        "title": "谪官辰州冬至日有怀",
        "author": "戎昱",
        "biography": "",
        "paragraphs": [
            "去年长至在长安，策杖曾簪獬豸冠。此岁长安逢至日，",
            "北望南郊消息断，江头唯有泪阑干。"
        ],
        "notes": [
            ""
        ],
        "volume": "卷二百七十",
        "no#": 25
    },
    {
        "title": "赠韦况征君",
        "author": "戎昱",
        "biography": "",
        "paragraphs": [
            "身欲逃名名自随，凤衔丹诏降茅茨。苦节难违天子命，",
            "今日巢由旧冠带，圣朝风化胜尧时。"
        ],
        "notes": [
            ""
        ],
        "volume": "卷二百七十",
        "no#": 26
    },
    {
        "title": "送吉州阎使君入道二首",
        "author": "戎昱",
        "biography": "",
        "paragraphs": [
            "闻道桃源去，尘心忽自悲。余当从宦日，君是弃官时。",
            "金汞封仙骨，灵津咽玉池。受传三箓备，起坐五云随。",
            "洞里花常发，人间鬓易衰。他年会相访，莫作烂柯棋。",
            "庐陵太守近隳官，霞帔初朝五帝坛。风过鬼神延受箓，",
            "莫遣桃花迷客路，千山万水访君难。"
        ],
        "notes": [
            ""
        ],
        "volume": "卷二百七十",
        "no#": 27
    },
    {
        "title": "入剑门",
        "author": "戎昱",
        "biography": "",
        "paragraphs": [
            "剑门兵革后，万事尽堪悲。鸟鼠无巢穴，儿童话别离。",
            "山川同昔日，荆棘是今时。征战何年定，家家有画旗。"
        ],
        "notes": [
            ""
        ],
        "volume": "卷二百七十",
        "no#": 28
    },
    {
        "title": "过商山",
        "author": "戎昱",
        "biography": "",
        "paragraphs": [
            "雨暗商山过客稀，路傍孤店闭柴扉。",
            "卸鞍良久茅簷下，待得巴人樵采归。"
        ],
        "notes": [
            ""
        ],
        "volume": "卷二百七十",
        "no#": 29
    },
    {
        "title": "闰春宴花溪严侍御庄",
        "author": "戎昱",
        "biography": "",
        "paragraphs": [
            "一团青翠色，云是子陵家。山带新晴雨，溪留闰月花。",
            "瓶开巾漉酒，地坼笋抽芽。彩缛承颜面，朝朝赋白华。"
        ],
        "notes": [
            ""
        ],
        "volume": "卷二百七十",
        "no#": 30
    },
    {
        "title": "岁暮客怀",
        "author": "戎昱",
        "biography": "",
        "paragraphs": [
            "异乡三十口，亲老复家贫。无事乾坤内，虚为翰墨人。",
            "岁华南去后，愁梦北来频。惆怅江边柳，依依又欲春。"
        ],
        "notes": [
            ""
        ],
        "volume": "卷二百七十",
        "no#": 31
    },
    {
        "title": "秋望兴庆宫",
        "author": "戎昱",
        "biography": "",
        "paragraphs": [
            "先皇歌舞地，今日未游巡。幽咽龙池水，凄凉御榻尘。",
            "随风秋树叶，对月老宫人。万事如桑海，悲来欲恸神。"
        ],
        "notes": [
            ""
        ],
        "volume": "卷二百七十",
        "no#": 32
    },
    {
        "title": "送郑炼师贬辰州",
        "author": "戎昱",
        "biography": "",
        "paragraphs": [
            "辰州万里外，想得逐臣心。谪去刑名枉，人间痛惜深。",
            "误将瑕指玉，遂使谩消金。计日西归在，休为泽畔吟。"
        ],
        "notes": [
            ""
        ],
        "volume": "卷二百七十",
        "no#": 33
    },
    {
        "title": "云梦故城秋望",
        "author": "戎昱",
        "biography": "",
        "paragraphs": [
            "故国遗墟在，登临想旧游。一朝人事变，千载水空流。",
            "梦渚鸿声晚，荆门树色秋。片云凝不散，遥挂望乡愁。"
        ],
        "notes": [
            ""
        ],
        "volume": "卷二百七十",
        "no#": 34
    },
    {
        "title": "秋日感怀",
        "author": "戎昱",
        "biography": "",
        "paragraphs": [
            "洛阳岐路信悠悠，无事辞家两度秋。日下未驰千里足，",
            "说向长安亲与故，谁怜岁晚尚淹留。"
        ],
        "notes": [
            ""
        ],
        "volume": "卷二百七十",
        "no#": 35
    },
    {
        "title": "送王明府入道",
        "author": "戎昱",
        "biography": "",
        "paragraphs": [
            "何事陶彭泽，明时又挂冠。为耽泉石趣，不惮薜萝寒。",
            "轻雪笼纱帽，孤猿傍醮坛。悬悬老松下，金灶夜烧丹。"
        ],
        "notes": [
            ""
        ],
        "volume": "卷二百七十",
        "no#": 36
    },
    {
        "title": "秋月",
        "author": "戎昱",
        "biography": "",
        "paragraphs": [
            "江干入夜杵声秋，百尺疏桐挂斗牛。",
            "思苦自看明月苦，人愁不是月华愁。"
        ],
        "notes": [
            ""
        ],
        "volume": "卷二百七十",
        "no#": 37
    },
    {
        "title": "赋得铁马鞭",
        "author": "戎昱",
        "biography": "",
        "paragraphs": [
            "成器虽因匠，怀刚本自天。为怜持寸节，长拟静三边。",
            "未入英髦用，空存铁石坚。希君剖腹取，还解抱龙泉。"
        ],
        "notes": [
            ""
        ],
        "volume": "卷二百七十",
        "no#": 38
    },
    {
        "title": "闻颜尚书陷贼中",
        "author": "戎昱",
        "biography": "",
        "paragraphs": [
            "闻说征南没，那堪故吏闻。能持苏武节，不受马超勋。",
            "国破无家信，天秋有雁群。同荣不同辱，今日负将军。"
        ],
        "notes": [
            ""
        ],
        "volume": "卷二百七十",
        "no#": 39
    },
    {
        "title": "送苏参军",
        "author": "戎昱",
        "biography": "",
        "paragraphs": [
            "忆昨青襟醉里分，酒醒回首怆离群。舟移极浦城初掩，",
            "常叹苏生官太屈，应缘才似鲍参军。"
        ],
        "notes": [
            ""
        ],
        "volume": "卷二百七十",
        "no#": 40
    },
    {
        "title": "成都元十八侍御",
        "author": "戎昱",
        "biography": "",
        "paragraphs": [
            "不见元生已数朝，浣花溪路去非遥。客舍早知浑寂寞，",
            "骅骢幸自能驰骤，何惜挥鞭过柞桥。"
        ],
        "notes": [
            ""
        ],
        "volume": "卷二百七十",
        "no#": 41
    },
    {
        "title": "观卫尚书九日对中使射破的",
        "author": "戎昱",
        "biography": "",
        "paragraphs": [
            "盛宴倾黄菊，殊私降紫泥。月营开射圃，霜旆拂晴霓。",
            "出将三朝贵，弯弓五善齐。腕回金镞满，的破绿弦低。",
            "勇气干牛斗，欢声震鼓鼙。忠臣思报国，更欲取关西。"
        ],
        "notes": [
            ""
        ],
        "volume": "卷二百七十",
        "no#": 42
    },
    {
        "title": "辰州闻大驾还宫",
        "author": "戎昱",
        "biography": "",
        "paragraphs": [
            "闻道銮舆归魏阙，望云西拜喜成悲。宁知陇水烟销日，",
            "自惭出守辰州畔，不得亲随日月旗。"
        ],
        "notes": [
            ""
        ],
        "volume": "卷二百七十",
        "no#": 43
    },
    {
        "title": "辰州建中四年多怀",
        "author": "戎昱",
        "biography": "",
        "paragraphs": [
            "荒徼辰阳远，穷秋瘴雨深。主恩堪洒血，边宦更何心。",
            "海上红旗满，生前白发侵。竹寒宁改节，隼静早因禽。",
            "务退门多掩，愁来酒独斟。无涯忧国泪，无日不沾襟。"
        ],
        "notes": [
            ""
        ],
        "volume": "卷二百七十",
        "no#": 44
    },
    {
        "title": "上桂州李大夫",
        "author": "戎昱",
        "biography": "",
        "paragraphs": [
            "今日辞门馆，情将众别殊。感深翻有泪，仁过曲怜愚。",
            "晚镜伤秋鬓，晴寒切病躯。烟霞万里阔，宇宙一身孤。",
            "倚马才宁有，登龙意岂无。唯于方寸内，暗贮报恩珠。"
        ],
        "notes": [
            ""
        ],
        "volume": "卷二百七十",
        "no#": 45
    },
    {
        "title": "江城秋霁",
        "author": "戎昱",
        "biography": "",
        "paragraphs": [
            "霁后江城风景凉，岂堪登眺只堪伤。远天䗖蝀收残雨，",
            "不知何处销兹恨，转觉愁随夜夜长。"
        ],
        "notes": [
            ""
        ],
        "volume": "卷二百七十",
        "no#": 46
    },
    {
        "title": "上李常侍",
        "author": "戎昱",
        "biography": "",
        "paragraphs": [
            "旌旗晓过大江西，七校前驱万队齐。千里政声人共喜，",
            "桃李不须令更种，早知门下旧成蹊。"
        ],
        "notes": [
            ""
        ],
        "volume": "卷二百七十",
        "no#": 47
    },
    {
        "title": "上湖南崔中丞",
        "author": "戎昱",
        "biography": "",
        "paragraphs": [
            "山上青松陌上尘，云泥岂合得相亲。举世尽嫌良马瘦，",
            "莫道书生无感激，寸心还是报恩人。"
        ],
        "notes": [
            ""
        ],
        "volume": "卷二百七十",
        "no#": 48
    },
    {
        "title": "早春雪中",
        "author": "戎昱",
        "biography": "",
        "paragraphs": [
            "阴云万里昼漫漫，愁坐关心事几般。",
            "为报春风休下雪，柳条初放不禁寒。"
        ],
        "notes": [
            ""
        ],
        "volume": "卷二百七十",
        "no#": 49
    },
    {
        "title": "云安阻雨",
        "author": "戎昱",
        "biography": "",
        "paragraphs": [
            "日长巴峡雨蒙蒙，又说归舟路未通。",
            "游人不及西江水，先得东流到渚宫。"
        ],
        "notes": [
            ""
        ],
        "volume": "卷二百七十",
        "no#": 50
    },
    {
        "title": "湖南春日二首",
        "author": "戎昱",
        "biography": "",
        "paragraphs": [
            "自怜春日客长沙，江上无人转忆家。",
            "光景却添乡思苦，簷前数片落梅花。",
            "三湘漂寓若流萍，万里湘乡隔洞庭。",
            "羁客春来心欲碎，东风莫遣柳条青。"
        ],
        "notes": [
            ""
        ],
        "volume": "卷二百七十",
        "no#": 51
    },
    {
        "title": "送陆秀才归觐省",
        "author": "戎昱",
        "biography": "",
        "paragraphs": [
            "武陵何处在，南指楚云阴。花萼连枝近，桃源去路深。",
            "啼莺徒寂寂，征马已骎骎。堤上千年柳，条条挂我心。"
        ],
        "notes": [
            ""
        ],
        "volume": "卷二百七十",
        "no#": 52
    },
    {
        "title": "戏题秋月",
        "author": "戎昱",
        "biography": "",
        "paragraphs": [
            "秋宵月色胜春宵，万里天涯静寂寥。",
            "近来数夜飞霜重，只畏娑婆树叶凋。"
        ],
        "notes": [
            ""
        ],
        "volume": "卷二百七十",
        "no#": 53
    },
    {
        "title": "宿湘江",
        "author": "戎昱",
        "biography": "",
        "paragraphs": [
            "九月湘江水漫流，沙边唯览月华秋。",
            "金风浦上吹黄叶，一夜纷纷满客舟。"
        ],
        "notes": [
            ""
        ],
        "volume": "卷二百七十",
        "no#": 54
    },
    {
        "title": "戏赠张使君",
        "author": "戎昱",
        "biography": "",
        "paragraphs": [
            "数载蹉跎罢搢绅，五湖乘兴转迷津。",
            "如今野客无家第，醉处寻常是主人。"
        ],
        "notes": [
            ""
        ],
        "volume": "卷二百七十",
        "no#": 55
    },
    {
        "title": "别公安贾明府",
        "author": "戎昱",
        "biography": "",
        "paragraphs": [
            "叶县门前江水深，浅于羁客报恩心。",
            "把君诗卷西归去，一度相思一度吟。"
        ],
        "notes": [
            ""
        ],
        "volume": "卷二百七十",
        "no#": 56
    },
    {
        "title": "霁雪",
        "author": "戎昱",
        "biography": "",
        "paragraphs": [
            "风卷寒云暮雪晴，江烟洗尽柳条轻。",
            "簷前数片无人扫，又得书窗一夜明。"
        ],
        "notes": [
            ""
        ],
        "volume": "卷二百七十",
        "no#": 57
    },
    {
        "title": "汉阴吊崔员外坟",
        "author": "戎昱",
        "biography": "",
        "paragraphs": [
            "远别望有归，叶落望春晖。所痛泉路人，一去无还期。",
            "荒坟遗汉阴，坟树啼子规。存没抱冤滞，孤魂意何依。",
            "岂无骨肉亲，岂无深相知。曝露不复问，高名亦何为。",
            "相携恸君罢，春日空迟迟。"
        ],
        "notes": [
            ""
        ],
        "volume": "卷二百七十",
        "no#": 58
    },
    {
        "title": "题槿花",
        "author": "戎昱",
        "biography": "",
        "paragraphs": [
            "自用金钱买槿栽，二年方始得花开。",
            "鲜红未许佳人见，蝴蝶争知早到来。"
        ],
        "notes": [
            ""
        ],
        "volume": "卷二百七十",
        "no#": 59
    },
    {
        "title": "题宋玉亭",
        "author": "戎昱",
        "biography": "",
        "paragraphs": [
            "宋玉亭前悲暮秋，阳台路上雨初收。",
            "应缘此处人多别，松竹萧萧也带愁。"
        ],
        "notes": [
            ""
        ],
        "volume": "卷二百七十",
        "no#": 60
    },
    {
        "title": "过东平军",
        "author": "戎昱",
        "biography": "",
        "paragraphs": [
            "画角初鸣残照微，营营鞍马往来稀。",
            "相逢士卒皆垂泪，八座朝天何日归。"
        ],
        "notes": [
            ""
        ],
        "volume": "卷二百七十",
        "no#": 61
    },
    {
        "title": "送辰州郑使君",
        "author": "戎昱",
        "biography": "",
        "paragraphs": [
            "谁人不谴谪，君去独堪伤。长子家无弟，慈亲老在堂。",
            "惊魂随驿吏，冒暑向炎方。未到猿啼处，参差已断肠。"
        ],
        "notes": [
            ""
        ],
        "volume": "卷二百七十",
        "no#": 62
    },
    {
        "title": "江上柳送人",
        "author": "戎昱",
        "biography": "",
        "paragraphs": [
            "江柳断肠色，黄丝垂未齐。人看几重恨，鸟入一枝低。",
            "乡泪正堪落，与君又解携。相思万里道，春去夕阳西。"
        ],
        "notes": [
            ""
        ],
        "volume": "卷二百七十",
        "no#": 63
    },
    {
        "title": "湘南曲",
        "author": "戎昱",
        "biography": "",
        "paragraphs": [
            "虞帝南游不复还，翠蛾幽怨水云间。",
            "昨夜月明湘浦宿，闺中珂佩度空山。"
        ],
        "notes": [
            ""
        ],
        "volume": "卷二百七十",
        "no#": 64
    },
    {
        "title": "桂州西山登高上陆大夫",
        "author": "戎昱",
        "biography": "",
        "paragraphs": [
            "登高上山上，高处更堪愁。野菊他乡酒，芦花满眼秋。",
            "风烟连楚郡，兄弟客荆州。早晚朝天去，亲随定远侯。"
        ],
        "notes": [
            ""
        ],
        "volume": "卷二百七十",
        "no#": 65
    },
    {
        "title": "寄郑炼师",
        "author": "戎昱",
        "biography": "",
        "paragraphs": [
            "平生金石友，沦落向辰州。已是二年客，那堪终日愁。",
            "尺书浑不寄，两鬓计应秋。今夜相思月，情人南海头。"
        ],
        "notes": [
            ""
        ],
        "volume": "卷二百七十",
        "no#": 66
    },
    {
        "title": "八月十五日",
        "author": "戎昱",
        "biography": "",
        "paragraphs": [
            "忆昔千秋节，欢娱万国同。今来六亲远，此日一悲风。",
            "年少逢胡乱，时平似梦中。梨园几人在，应是涕无穷。"
        ],
        "notes": [
            ""
        ],
        "volume": "卷二百七十",
        "no#": 67
    },
    {
        "title": "征人归乡",
        "author": "戎昱",
        "biography": "",
        "paragraphs": [
            "三月江城柳絮飞，五年游客送人归。",
            "故将别泪和乡泪，今日阑干湿汝衣。"
        ],
        "notes": [
            ""
        ],
        "volume": "卷二百七十",
        "no#": 68
    },
    {
        "title": "骆家亭子纳凉",
        "author": "戎昱",
        "biography": "",
        "paragraphs": [
            "江湖思渺然，不离国门前。折苇鱼沈藻，攀藤鸟出烟。",
            "生衣宜水竹，小酒入诗篇。莫怪侵星坐，神清不欲眠。"
        ],
        "notes": [
            ""
        ],
        "volume": "卷二百七十",
        "no#": 69
    },
    {
        "title": "逢陇西故人忆关中舍弟",
        "author": "戎昱",
        "biography": "",
        "paragraphs": [
            "莫话边庭事，心摧不欲闻。数年家陇地，舍弟殁胡军。",
            "每念支离苦，常嗟骨肉分。急难何日见，遥哭陇西云。"
        ],
        "notes": [
            ""
        ],
        "volume": "卷二百七十",
        "no#": 70
    },
    {
        "title": "秋夜梁十三厅事",
        "author": "戎昱",
        "biography": "",
        "paragraphs": [
            "今来秋已暮，还恐未成归。梦里家仍远，愁中叶又飞。",
            "竹声风度急，灯影月来微。得见梁夫子，心源有所依。"
        ],
        "notes": [
            ""
        ],
        "volume": "卷二百七十",
        "no#": 71
    },
    {
        "title": "成都暮雨秋",
        "author": "戎昱",
        "biography": "",
        "paragraphs": [
            "九月龟城暮，愁人闭草堂。地卑多雨润，天暖少秋霜。",
            "纵欲倾新酒，其如忆故乡。不知更漏意，惟向客边长。"
        ],
        "notes": [
            ""
        ],
        "volume": "卷二百七十",
        "no#": 72
    },
    {
        "title": "酬梁二十",
        "author": "戎昱",
        "biography": "",
        "paragraphs": [
            "渚宫无限客，相见独相亲。长路皆同病，无言似一身。",
            "岁寒唯爱竹，憔悴不堪春。细与知音说，攻文恐误人。"
        ],
        "notes": [
            ""
        ],
        "volume": "卷二百七十",
        "no#": 73
    },
    {
        "title": "花下宴送郑炼师",
        "author": "戎昱",
        "biography": "",
        "paragraphs": [
            "愁里惜春深，闻幽即共寻。贵看花柳色，图放别离心。",
            "客醉花能笑，诗成花伴吟。为君调绿绮，先奏凤归林。"
        ],
        "notes": [
            ""
        ],
        "volume": "卷二百七十",
        "no#": 74
    },
    {
        "title": "秋馆雨后得弟兄书即事呈李明府",
        "author": "戎昱",
        "biography": "",
        "paragraphs": [
            "弟兄书忽到，一夜喜兼愁。空馆复闻雨，贫家怯到秋。",
            "坐中孤烛暗，窗外数萤流。试以他乡事，明朝问子游。"
        ],
        "notes": [
            ""
        ],
        "volume": "卷二百七十",
        "no#": 75
    },
    {
        "title": "寄梁淑",
        "author": "戎昱",
        "biography": "",
        "paragraphs": [
            "长忆江头执别时，论文未有不相思。雁过经秋无尺素，",
            "悔学秦人南避地，武陵原上又征师。"
        ],
        "notes": [
            ""
        ],
        "volume": "卷二百七十",
        "no#": 76
    },
    {
        "title": "送张秀才之长沙",
        "author": "戎昱",
        "biography": "",
        "paragraphs": [
            "君向长沙去，长沙仆旧谙。虽之桂岭北，终是阙庭南。",
            "山霭生朝雨，江烟作夕岚。松醪能醉客，慎勿滞湘潭。"
        ],
        "notes": [
            ""
        ],
        "volume": "卷二百七十",
        "no#": 77
    },
    {
        "title": "塞下曲",
        "author": "戎昱",
        "biography": "",
        "paragraphs": [
            "汉将归来虏塞空，旌旗初下玉关东。",
            "高蹄战马三千匹，落日平原秋草中。"
        ],
        "notes": [
            ""
        ],
        "volume": "卷二百七十",
        "no#": 78
    },
    {
        "title": "送僧法和",
        "author": "戎昱",
        "biography": "",
        "paragraphs": [
            "达士心无滞，他乡总是家。问经翻贝叶，论法指莲花。",
            "欲契真空义，先开智慧芽。不知飞锡后，何外是恒沙。"
        ],
        "notes": [
            ""
        ],
        "volume": "卷二百七十",
        "no#": 79
    },
    {
        "title": "送严十五郎之长安",
        "author": "戎昱",
        "biography": "",
        "paragraphs": [
            "送客身为客，思家怆别家。暂收双眼泪，遥想五陵花。",
            "路远征车迥，山回剑阁斜。长安君到日，春色未应赊。"
        ],
        "notes": [
            ""
        ],
        "volume": "卷二百七十",
        "no#": 80
    },
    {
        "title": "冬夜宴梁十三厅",
        "author": "戎昱",
        "biography": "",
        "paragraphs": [
            "故人能爱客，秉烛会吾曹。家为朋徒罄，心缘翰墨劳。",
            "夜寒销腊酒，霜冷重绨袍。醉卧西窗下，时闻雁响高。"
        ],
        "notes": [
            ""
        ],
        "volume": "卷二百七十",
        "no#": 81
    },
    {
        "title": "收襄阳城二首",
        "author": "戎昱",
        "biography": "",
        "paragraphs": [
            "悲风惨惨雨修修，岘北山低草木愁。",
            "暗发前军连夜战，平明旌旆入襄州。",
            "五营飞将拥霜戈，百里僵尸满浕河。",
            "日暮归来看剑血，将军却恨杀人多。"
        ],
        "notes": [
            ""
        ],
        "volume": "卷二百七十",
        "no#": 82
    },
    {
        "title": "出军",
        "author": "戎昱",
        "biography": "",
        "paragraphs": [
            "龙绕旌竿兽满旗，翻营乍似雪中移。",
            "中军一队三千骑，尽是并州游侠儿。"
        ],
        "notes": [
            ""
        ],
        "volume": "卷二百七十",
        "no#": 83
    },
    {
        "title": "和李尹种葛",
        "author": "戎昱",
        "biography": "",
        "paragraphs": [
            "弱质人皆弃，唯君手自栽。藟含霜后竹，香惹腊前梅。",
            "拟托凌云势，须凭接引材。清阴如可惜，黄鸟定飞来。"
        ],
        "notes": [
            ""
        ],
        "volume": "卷二百七十",
        "no#": 84
    },
    {
        "title": "送零陵妓",
        "author": "戎昱",
        "biography": "",
        "paragraphs": [
            "宝钿香蛾翡翠裙，装成掩泣欲行云。",
            "殷勤好取襄王意，莫向阳台梦使君。"
        ],
        "notes": [
            ""
        ],
        "volume": "卷二百七十",
        "no#": 85
    },
    {
        "title": "采莲曲二首",
        "author": "戎昱",
        "biography": "",
        "paragraphs": [
            "虽听采莲曲，讵识采莲心。漾楫爱花远，回船愁浪深。",
            "烟生极浦色，日落半江阴。同侣怜波静，看妆堕玉簪。",
            "涔阳女儿花满头，毵毵同泛木兰舟。",
            "秋风日暮南湖里，争唱菱歌不肯休。"
        ],
        "notes": [
            ""
        ],
        "volume": "卷二百七十",
        "no#": 86
    },
    {
        "title": "塞上曲",
        "author": "戎昱",
        "biography": "",
        "paragraphs": [
            "胡风略地烧连山，碎叶孤城未下关。",
            "山头烽子声声叫，知是将军夜猎还。"
        ],
        "notes": [
            ""
        ],
        "volume": "卷二百七十",
        "no#": 87
    },
    {
        "title": "寂上人禅房",
        "author": "戎昱",
        "biography": "",
        "paragraphs": [
            "俗尘浮垢闭禅关，百岁身心几日闲。",
            "安得此生同草木，无营长在四时间。"
        ],
        "notes": [
            ""
        ],
        "volume": "卷二百七十",
        "no#": 88
    },
    {
        "title": "桂州口号",
        "author": "戎昱",
        "biography": "",
        "paragraphs": [
            "画角三声动客愁，晓霜如雪覆江楼。",
            "谁道桂林风景暖，到来重著皂貂裘。"
        ],
        "notes": [
            ""
        ],
        "volume": "卷二百七十",
        "no#": 89
    },
    {
        "title": "红槿花",
        "author": "戎昱",
        "biography": "",
        "paragraphs": [
            "花是深红叶麹尘，不将桃李共争春。",
            "今日惊秋自怜客，折来持赠少年人。"
        ],
        "notes": [
            ""
        ],
        "volume": "卷二百七十",
        "no#": 90
    },
    {
        "title": "哭黔中薛大夫",
        "author": "戎昱",
        "biography": "",
        "paragraphs": [
            "亚相何年镇百蛮，生涯万事瘴云间。",
            "夜郎城外谁人哭，昨日空余旌节还。"
        ],
        "notes": [
            ""
        ],
        "volume": "卷二百七十",
        "no#": 91
    },
    {
        "title": "感春",
        "author": "戎昱",
        "biography": "",
        "paragraphs": [
            "看花泪尽知春尽，魂断看花只恨春。",
            "名位未沾身欲老，诗书宁救眼前贫。"
        ],
        "notes": [
            ""
        ],
        "volume": "卷二百七十",
        "no#": 92
    },
    {
        "title": "途中寄李二",
        "author": "戎昱",
        "biography": "",
        "paragraphs": [
            "杨柳烟含灞岸春，年年攀折为行人。",
            "好风若借低枝便，莫遣青丝扫路尘。"
        ],
        "notes": [
            ""
        ],
        "volume": "卷二百七十",
        "no#": 93
    },
    {
        "title": "寄许炼师",
        "author": "戎昱",
        "biography": "",
        "paragraphs": [
            "扫石焚香礼碧空，露华偏湿蕊珠宫。",
            "如何说得天坛上，万里无云月正中。"
        ],
        "notes": [
            ""
        ],
        "volume": "卷二百七十",
        "no#": 94
    },
    {
        "title": "下第留辞顾侍郎",
        "author": "戎昱",
        "biography": "",
        "paragraphs": [
            "绮陌彤彤花照尘，王门侯邸尽朱轮。",
            "城南旧有山村路，欲向云霞觅主人。"
        ],
        "notes": [
            ""
        ],
        "volume": "卷二百七十",
        "no#": 95
    },
    {
        "title": "题云公山房",
        "author": "戎昱",
        "biography": "",
        "paragraphs": [
            "云公兰若深山里，月明松殿微风起。",
            "试问空门清净心，莲花不著秋潭水。"
        ],
        "notes": [
            ""
        ],
        "volume": "卷二百七十",
        "no#": 96
    },
    {
        "title": "别离作",
        "author": "戎昱",
        "biography": "",
        "paragraphs": [
            "手把杏花枝，未曾经别离。黄昏掩门后，寂寞自心知。"
        ],
        "notes": [
            ""
        ],
        "volume": "卷二百七十",
        "no#": 97
    },
    {
        "title": "九日贾明府见访",
        "author": "戎昱",
        "biography": "",
        "paragraphs": [
            "独掩衡门秋景闲，洛阳才子访柴关。莫嫌浊酒君须醉，",
            "却笑孟嘉吹帽落，登高何必上龙山。"
        ],
        "notes": [
            ""
        ],
        "volume": "卷二百七十",
        "no#": 98
    },
    {
        "title": "开元观陪杜大夫中元日观乐",
        "author": "戎昱",
        "biography": "",
        "paragraphs": [
            "今朝欢称玉京天，况值关东俗理年。舞态疑回紫阳女，",
            "落日香尘拥归骑，□风油幕动高烟。"
        ],
        "notes": [
            ""
        ],
        "volume": "卷二百七十",
        "no#": 99
    },
    {
        "title": "中秋夜登楼望月寄人",
        "author": "戎昱",
        "biography": "",
        "paragraphs": [
            "西楼见月似江城，脉脉悠悠倚槛情。万里此情同皎洁，",
            "知称玉人临水见，可怜光彩有余清。"
        ],
        "notes": [
            ""
        ],
        "volume": "卷二百七十",
        "no#": 100
    },
    {
        "title": "赠宜阳张使君",
        "author": "戎昱",
        "biography": "",
        "paragraphs": [
            "暂作宜阳客，深知太守贤。政移千里俗，人戴两重天。",
            "旧郭多新室，闲坡尽辟田。倘令黄霸在，今日耻同年。"
        ],
        "notes": [
            ""
        ],
        "volume": "卷二百七十",
        "no#": 101
    },
    {
        "title": "移家别树",
        "author": "戎昱",
        "biography": "",
        "paragraphs": [
            "千种庭前树，人移树不移。看花愁作别，不及未栽时。"
        ],
        "notes": [
            ""
        ],
        "volume": "卷二百七十",
        "no#": 102
    },
    {
        "title": "成都送严十五之江东",
        "author": "戎昱",
        "biography": "",
        "paragraphs": [
            "江东万里外，别后几凄凄。峡路花应发，津亭柳正齐。",
            "酒倾迟日暮，川阔远天低。心系征帆上，随君到剡溪。"
        ],
        "notes": [
            ""
        ],
        "volume": "卷二百七十",
        "no#": 103
    },
    {
        "title": "送李参军",
        "author": "戎昱",
        "biography": "",
        "paragraphs": [
            "好住好住王司户，珍重珍重李参军。一东一西如别鹤，",
            "别易会难今古事，非是余今独与君。"
        ],
        "notes": [
            ""
        ],
        "volume": "卷二百七十",
        "no#": 104
    },
    {
        "title": "题严氏竹亭",
        "author": "戎昱",
        "biography": "",
        "paragraphs": [
            "子陵栖遁处，堪系野人心。溪水浸山影，岚烟向竹阴。",
            "忘机看白日，留客醉瑶琴。爱此多诗兴，归来步步吟。"
        ],
        "notes": [
            ""
        ],
        "volume": "卷二百七十",
        "no#": 105
    },
    {
        "title": "送王端公之太原归觐相公",
        "author": "戎昱",
        "biography": "",
        "paragraphs": [
            "柱史今何适，西行咏陟冈。也知人惜别，终美雁成行。",
            "春雨桃花静，离尊竹叶香。到时丞相阁，应喜棣华芳。"
        ],
        "notes": [
            ""
        ],
        "volume": "卷二百七十",
        "no#": 106
    },
    {
        "title": "旅次寄湖南张郎中",
        "author": "戎昱",
        "biography": "",
        "paragraphs": [
            "寒江近户漫流声，竹影临窗乱月明。",
            "归梦不知湖水阔，夜来还到洛阳城。"
        ],
        "notes": [
            ""
        ],
        "volume": "卷二百七十",
        "no#": 107
    },
    {
        "title": "晚次荆江",
        "author": "戎昱",
        "biography": "",
        "paragraphs": [
            "孤舟大江水，水涉无昏曙。雨暗迷津时，云生望乡处。",
            "渔翁闲自乐，樵客纷多虑。秋色湖上山，归心日边树。",
            "徒称竹箭美，未得枫林趣。向夕垂钓还，吾从落潮去。"
        ],
        "notes": [
            ""
        ],
        "volume": "卷二百七十",
        "no#": 108
    },
    {
        "title": "同辛兖州巢父虚副端岳相思献酬之作因纾归怀兼呈辛魏二院长杨长宁",
        "author": "戎昱",
        "biography": "",
        "paragraphs": [
            "暮角发高城，情人坐中起。临觞不及醉，分散秋风里。",
            "虽有明月期，离心若千里。前欢反惆怅，后会还如此。",
            "焉得夜淹留，一回终宴喜。羁游复牵役，馆至重湖水。",
            "早晚泛归舟，吾从数君子。"
        ],
        "notes": [
            ""
        ],
        "volume": "卷二百七十",
        "no#": 109
    },
    {
        "title": "抚州处士湖泛舟送北回两指此南昌县查溪兰若别",
        "author": "戎昱",
        "biography": "",
        "paragraphs": [
            "移樽铺山曲，祖帐查溪阴。铺山即远道，查溪非故林。",
            "凄然诵新诗，落泪沾素襟。郡政我何有，别情君独深。",
            "禅庭古树秋，宿雨清沉沉。挥袂故里远，悲伤去住心。"
        ],
        "notes": [
            ""
        ],
        "volume": "卷二百七十",
        "no#": 110
    },
    {
        "title": "耒阳溪夜行",
        "author": "戎昱",
        "biography": "",
        "paragraphs": [
            "乘夕棹归舟，缘源二转幽。月明看岭树，风静听溪流。",
            "岚气船间入，霜华衣上浮。猿声虽此夜，不是别家愁。"
        ],
        "notes": [
            ""
        ],
        "volume": "卷二百七十",
        "no#": 111
    },
    {
        "title": "桂城早秋",
        "author": "戎昱",
        "biography": "",
        "paragraphs": [
            "远客惊秋早，江天夜露新。满庭惟有月，空馆更何人。",
            "卜命知身贱，伤寒舞剑频。猿啼曾下泪，可是为忧贫。"
        ],
        "notes": [
            ""
        ],
        "volume": "卷二百七十",
        "no#": 112
    },
    {
        "title": "桂州岁暮",
        "author": "戎昱",
        "biography": "",
        "paragraphs": [
            "岁暮天涯客，寒窗欲晓时。君恩空自感，乡思梦先知。",
            "重谊人愁别，惊栖鹊恋枝。不堪楼上角，南向海风吹。"
        ],
        "notes": [
            ""
        ],
        "volume": "卷二百七十",
        "no#": 113
    },
    {
        "title": "宿桂州江亭呈康端公",
        "author": "戎昱",
        "biography": "",
        "paragraphs": [
            "独向东亭坐，三更待月开。萤光入竹去，水影过江来。",
            "露滴千家静，年流一叶催。龙钟万里客，正合故人哀。"
        ],
        "notes": [
            ""
        ],
        "volume": "卷二百七十",
        "no#": 114
    }
]