[
    {
        "title": "嘲苏世长",
        "author": "李渊",
        "biography": "",
        "paragraphs": [
            "名长意短，口正心邪。弃忠贞于郑国，忘信义于吾家。"
        ],
        "notes": [
            ""
        ],
        "volume": "卷八百六十九",
        "no#": 1
    },
    {
        "title": "戏题画",
        "author": "李旦",
        "biography": "",
        "paragraphs": [
            "唤出眼，何用苦深藏。缩却鼻，何畏不闻香。"
        ],
        "notes": [
            ""
        ],
        "volume": "卷八百六十九",
        "no#": 2
    },
    {
        "title": "嘲萧瑀射",
        "author": "欧阳询",
        "biography": "",
        "paragraphs": [
            "急风吹缓箭，弱手驭强弓。欲高翻复下，应西还更东。",
            "十回俱著地，两手并擎空。借问谁为此，乃应是宋公。"
        ],
        "notes": [
            ""
        ],
        "volume": "卷八百六十九",
        "no#": 3
    },
    {
        "title": "与欧阳询互嘲",
        "author": "长孙无忌",
        "biography": "",
        "paragraphs": [
            "耸膊成山字，埋肩不出头。谁家麟角上，画此一猕猴。"
        ],
        "notes": [
            ""
        ],
        "volume": "卷八百六十九",
        "no#": 4
    },
    {
        "title": "与欧阳询互嘲",
        "author": "欧阳询",
        "biography": "",
        "paragraphs": [
            "索头连背暖，漫裆畏肚寒。只因心浑浑，所以面团团。"
        ],
        "notes": [
            ""
        ],
        "volume": "卷八百六十九",
        "no#": 5
    },
    {
        "title": "为温仆射嘲竹",
        "author": "裴略",
        "biography": "",
        "paragraphs": [
            "竹，风吹青肃肃。凌冬叶不凋，经春子不熟。",
            "虚心未得待国士，皮上何须生节目。"
        ],
        "notes": [
            ""
        ],
        "volume": "卷八百六十九",
        "no#": 6
    },
    {
        "title": "又嘲屏墙",
        "author": "裴略",
        "biography": "",
        "paragraphs": [
            "高下八九尺，东西六七步。突兀当厅坐，几许遮贤路。"
        ],
        "notes": [
            ""
        ],
        "volume": "卷八百六十九",
        "no#": 7
    },
    {
        "title": "嘲崔左丞",
        "author": "省吏",
        "biography": "",
        "paragraphs": [
            "崔子曲如钩，随例得封侯。髆上全无项，胸前别有头。"
        ],
        "notes": [
            ""
        ],
        "volume": "卷八百六十九",
        "no#": 8
    },
    {
        "title": "嘲高士廉木履",
        "author": "选人",
        "biography": "",
        "paragraphs": [
            "刺鼻何曾嚏，蹋面不知嗔。高生两个齿，自谓得胜人。"
        ],
        "notes": [
            ""
        ],
        "volume": "卷八百六十九",
        "no#": 9
    },
    {
        "title": "书化度藏院壁",
        "author": "裴玄智",
        "biography": "",
        "paragraphs": [
            "将肉遣狼守，置骨向狗头。自非阿罗汉，焉能免得偷。"
        ],
        "notes": [
            ""
        ],
        "volume": "卷八百六十九",
        "no#": 10
    },
    {
        "title": "嘲许子儒",
        "author": "窦昉",
        "biography": "",
        "paragraphs": [
            "不能专习礼，虚心强觅阶。一年辞爵弁，半岁履麻鞋。",
            "瓦恶频蒙cv，墙虚屡被叉。映树便侧睡，过匮即放乖。",
            "岁暮良工毕，言是越朋侪。今日纶言降，方知愚计㖞。"
        ],
        "notes": [
            ""
        ],
        "volume": "卷八百六十九",
        "no#": 11
    },
    {
        "title": "与赵神德互嘲",
        "author": "梁宝",
        "biography": "",
        "paragraphs": [
            "赵神德，天上既无云，闪电何以无准则？——梁宝",
            "向者入门来，案后惟见一挺墨。——赵神德",
            "官里料朱砂，半眼供一国。——梁宝",
            "磨公小拇指，涂得太社北。——赵神德"
        ],
        "notes": [
            ""
        ],
        "volume": "卷八百六十九",
        "no#": 12
    },
    {
        "title": "与讲师互谑",
        "author": "释元康",
        "biography": "",
        "paragraphs": [
            "甘桃不结实，苦李压低枝。——释元康",
            "轮王千个子，巷伯勿孙儿。——讲师"
        ],
        "notes": [
            ""
        ],
        "volume": "卷八百六十九",
        "no#": 13
    },
    {
        "title": "咏兴善寺佛殿灾",
        "author": "李荣",
        "biography": "",
        "paragraphs": [
            "道善何曾善，言兴且不兴。如来烧赤尽，惟有一群僧。"
        ],
        "notes": [
            ""
        ],
        "volume": "卷八百六十九",
        "no#": 14
    },
    {
        "title": "叙可笑事",
        "author": "张元一",
        "biography": "",
        "paragraphs": [
            "朱前疑著绿，逯仁杰著朱。阎知微骑马，马吉甫骑驴。",
            "将名作姓李千里，将姓作名吴栖梧。左台胡御史，"
        ],
        "notes": [
            ""
        ],
        "volume": "卷八百六十九",
        "no#": 15
    },
    {
        "title": "嘲武懿宗",
        "author": "张元一",
        "biography": "",
        "paragraphs": [
            "长弓短度箭，蜀马临阶骗。去贼七百里，隈墙独自战。",
            "忽然逢著贼，骑猪向南r2。"
        ],
        "notes": [
            ""
        ],
        "volume": "卷八百六十九",
        "no#": 16
    },
    {
        "title": "又嘲",
        "author": "张元一",
        "biography": "",
        "paragraphs": [
            "裹头极草草，掠鬓不菶菶。未见桃花面皮，漫作杏子眼孔。"
        ],
        "notes": [
            ""
        ],
        "volume": "卷八百六十九",
        "no#": 17
    },
    {
        "title": "咏静乐县主",
        "author": "张元一",
        "biography": "",
        "paragraphs": [
            "马带桃花锦，裙衔绿草罗。定知帏帽底，仪容似大哥。"
        ],
        "notes": [
            ""
        ],
        "volume": "卷八百六十九",
        "no#": 18
    },
    {
        "title": "嘲格辅元",
        "author": "杜易简",
        "biography": "",
        "paragraphs": [
            "有耻宿龙门，精彩先瞰浑。眼瘦呈近店，睡响彻遥林。",
            "埒囊将旧识，制被异新婚。谁言骢马使，翻作蛰熊蹲。"
        ],
        "notes": [
            ""
        ],
        "volume": "卷八百六十九",
        "no#": 19
    },
    {
        "title": "始平谐诗",
        "author": "石抱忠",
        "biography": "",
        "paragraphs": [
            "平明发始平，薄暮至何城。库塔朝云上，晃池夜月明。",
            "略彴桥头逢长史，棂星门外揖司兵，一群县尉驴骡骤，"
        ],
        "notes": [
            ""
        ],
        "volume": "卷八百六十九",
        "no#": 20
    },
    {
        "title": "咏傅岩监祠",
        "author": "梁载言",
        "biography": "",
        "paragraphs": [
            "闻道监中溜，初言是大祠。很傍索传马，偬动出安徽。",
            "卫司无帟幕，供膳乏鲜肥。形容消瘦尽，空往复空归。"
        ],
        "notes": [
            ""
        ],
        "volume": "卷八百六十九",
        "no#": 21
    },
    {
        "title": "嘲崔生",
        "author": "刘行敏",
        "biography": "",
        "paragraphs": [
            "崔生犯夜行，武候正严更。幞头拳下落，高髻掌中擎。",
            "杖迹胸前出，绳文腕后生。愁人不惜夜，随意晓参横。"
        ],
        "notes": [
            ""
        ],
        "volume": "卷八百六十九",
        "no#": 22
    },
    {
        "title": "又嘲杨文瓘",
        "author": "刘行敏",
        "biography": "",
        "paragraphs": [
            "武陵敬爱客，终宴不知疲。遣共浑王饮，错宴延陀儿。",
            "始被鸿胪识，终蒙御史知。精神既如此，长叹复何为。"
        ],
        "notes": [
            ""
        ],
        "volume": "卷八百六十九",
        "no#": 23
    },
    {
        "title": "嘲李叔慎、贺兰僧伽、杜善贤",
        "author": "刘行敏",
        "biography": "",
        "paragraphs": [
            "叔慎骑乌马，僧伽把漆弓。唤取长安令，共猎北山熊。"
        ],
        "notes": [
            ""
        ],
        "volume": "卷八百六十九",
        "no#": 24
    },
    {
        "title": "嘲父",
        "author": "陆子",
        "biography": "",
        "paragraphs": [
            "陆余庆，笔头无力觜头硬。一朝受辞讼，十日判不竟。"
        ],
        "notes": [
            ""
        ],
        "volume": "卷八百六十九",
        "no#": 25
    },
    {
        "title": "回波词",
        "author": "杨廷玉",
        "biography": "",
        "paragraphs": [
            "回波尔时廷玉，打獠取钱未足。",
            "阿姑婆见作天子，傍人不得枨触。"
        ],
        "notes": [
            ""
        ],
        "volume": "卷八百六十九",
        "no#": 26
    },
    {
        "title": "回波词",
        "author": "中宗朝优人",
        "biography": "",
        "paragraphs": [
            "回波尔时栲栳，怕妇也是大好。",
            "外边只有裴谈，内里无过李老。"
        ],
        "notes": [
            ""
        ],
        "volume": "卷八百六十九",
        "no#": 27
    },
    {
        "title": "乞金鱼词",
        "author": "崔日用",
        "biography": "",
        "paragraphs": [
            "台中鼠子直须谙，信足跳梁上壁龛。倚翻灯脂污张五，"
        ],
        "notes": [
            ""
        ],
        "volume": "卷八百六十九",
        "no#": 28
    },
    {
        "title": "又赐宴自歌",
        "author": "崔日用",
        "biography": "",
        "paragraphs": [
            "东馆总是鹓鸾，南台自多杞梓。日用读书万卷，"
        ],
        "notes": [
            ""
        ],
        "volume": "卷八百六十九",
        "no#": 29
    },
    {
        "title": "咏痴",
        "author": "吴人",
        "biography": "",
        "paragraphs": [
            "榆儿复榆妇，造屋兼造车。十七八九夜，还书复借书。"
        ],
        "notes": [
            ""
        ],
        "volume": "卷八百六十九",
        "no#": 30
    },
    {
        "title": "歇后",
        "author": "封抱一",
        "biography": "",
        "paragraphs": [
            "面作天地玄，鼻有雁门紫。既无左达承，何劳罔谈彼。"
        ],
        "notes": [
            ""
        ],
        "volume": "卷八百六十九",
        "no#": 31
    },
    {
        "title": "送司功入京",
        "author": "麹崇裕",
        "biography": "",
        "paragraphs": [
            "崇裕有幸会，得遇明流行。司士向京去，旷野哭声哀。"
        ],
        "notes": [
            ""
        ],
        "volume": "卷八百六十九",
        "no#": 32
    },
    {
        "title": "岭南归后献诗",
        "author": "权龙褒",
        "biography": "",
        "paragraphs": [
            "龙褒有何罪，天恩放岭南。敕知无罪过，追来与将军。"
        ],
        "notes": [
            ""
        ],
        "volume": "卷八百六十九",
        "no#": 33
    },
    {
        "title": "初到沧州呈州官",
        "author": "权龙褒",
        "biography": "",
        "paragraphs": [
            "遥看沧海城，杨柳郁青青。中央一群汉，聚坐打杯觥。"
        ],
        "notes": [
            ""
        ],
        "volume": "卷八百六十九",
        "no#": 34
    },
    {
        "title": "秋日述怀",
        "author": "权龙褒",
        "biography": "",
        "paragraphs": [
            "簷前飞七百，雪白后园强。饱食房里侧，家粪集野螂。"
        ],
        "notes": [
            ""
        ],
        "volume": "卷八百六十九",
        "no#": 35
    },
    {
        "title": "喜雨",
        "author": "权龙褒",
        "biography": "",
        "paragraphs": [
            "暗去也没雨，明来也没云。日头赫赤出，地上绿氤氲。"
        ],
        "notes": [
            ""
        ],
        "volume": "卷八百六十九",
        "no#": 36
    },
    {
        "title": "皇太子夏日赐宴诗",
        "author": "权龙褒",
        "biography": "",
        "paragraphs": [
            "严霜白浩浩，明月赤团团。"
        ],
        "notes": [
            ""
        ],
        "volume": "卷八百六十九",
        "no#": 37
    },
    {
        "title": "哭李峤诗",
        "author": "崔泰之",
        "biography": "",
        "paragraphs": [
            "台阁神仙地，衣冠君子乡。昨朝犹对坐，今日忽云亡。",
            "魂随司命鬼，魄逐见阎王。此时罢欢笑，无复向朝堂。"
        ],
        "notes": [
            ""
        ],
        "volume": "卷八百六十九",
        "no#": 38
    },
    {
        "title": "咏尹字",
        "author": "苏颋",
        "biography": "",
        "paragraphs": [
            "丑虽有足，甲不全身。见君无口，知伊少人。"
        ],
        "notes": [
            ""
        ],
        "volume": "卷八百六十九",
        "no#": 39
    },
    {
        "title": "咏王主敬",
        "author": "张敬忠",
        "biography": "",
        "paragraphs": [
            "有意嫌兵部，专心望考功。谁知脚踜蹬，却落省墙东。"
        ],
        "notes": [
            ""
        ],
        "volume": "卷八百六十九",
        "no#": 40
    },
    {
        "title": "嘲邵景、萧嵩",
        "author": "韦铿",
        "biography": "",
        "paragraphs": [
            "一双胡子著绯袍，一个须多一鼻高。",
            "相对厅前捺且立，自惭身品世间毛。"
        ],
        "notes": [
            ""
        ],
        "volume": "卷八百六十九",
        "no#": 41
    },
    {
        "title": "嘲韦铿",
        "author": "邵景",
        "biography": "",
        "paragraphs": [
            "飘风忽起团团旋，倒地还如著脚z2。莫怪殿上空行事，却为元非五品才。"
        ],
        "notes": [
            ""
        ],
        "volume": "卷八百六十九",
        "no#": 42
    },
    {
        "title": "咏毁天枢",
        "author": "李休烈",
        "biography": "",
        "paragraphs": [
            "天门街上倒天枢，火急先须卸火珠。",
            "计合一条麻线挽，何劳两县索人夫。"
        ],
        "notes": [
            ""
        ],
        "volume": "卷八百六十九",
        "no#": 43
    },
    {
        "title": "与李全交诗",
        "author": "石惠泰",
        "biography": "",
        "paragraphs": [
            "御史非常任，参军不久居。待君迁转后，此职还到余。"
        ],
        "notes": [
            ""
        ],
        "volume": "卷八百六十九",
        "no#": 44
    },
    {
        "title": "嘲刘文树",
        "author": "黄幡绰",
        "biography": "",
        "paragraphs": [
            "可怜好个刘文树，髭须共颏颐别住。",
            "文树面孔不似猢狲，猢狲面孔强似文树。"
        ],
        "notes": [
            ""
        ],
        "volume": "卷八百六十九",
        "no#": 45
    },
    {
        "title": "尚书省门吟",
        "author": "祖咏",
        "biography": "",
        "paragraphs": [
            "落去他，两两三三戴帽子。",
            "日暮祖侯吟一声，长安竹柏皆枯死。"
        ],
        "notes": [
            ""
        ],
        "volume": "卷八百六十九",
        "no#": 46
    },
    {
        "title": "上马当山神",
        "author": "王昌龄",
        "biography": "",
        "paragraphs": [
            "青骢一匹昆仑牵，奏上大王不取钱。",
            "直为猛风波滚骤，莫怪昌龄不下船。"
        ],
        "notes": [
            ""
        ],
        "volume": "卷八百六十九",
        "no#": 47
    },
    {
        "title": "窃李义府诗",
        "author": "张怀庆",
        "biography": "",
        "paragraphs": [
            "生情镂月为歌扇，出性裁云作舞衣。",
            "照镜自怜回雪影，来时好取洛川归。"
        ],
        "notes": [
            ""
        ],
        "volume": "卷八百六十九",
        "no#": 48
    },
    {
        "title": "答朝士",
        "author": "贺知章",
        "biography": "",
        "paragraphs": [
            "fk镂银盘盛蛤蜊，镜湖莼菜乱如丝。",
            "乡曲近来佳此味，遮渠不道是吴儿。"
        ],
        "notes": [
            ""
        ],
        "volume": "卷八百六十九",
        "no#": 49
    },
    {
        "title": "和知章诗",
        "author": "顾况",
        "biography": "",
        "paragraphs": [
            "fk镂银盘盛炒虾，镜湖莼菜乱如麻。",
            "汉儿女嫁吴儿妇，吴儿尽是汉儿爷。"
        ],
        "notes": [
            ""
        ],
        "volume": "卷八百六十九",
        "no#": 50
    },
    {
        "title": "续茅山秀才吟",
        "author": "顾况",
        "biography": "",
        "paragraphs": [
            "驻马上山阿，风来屎气多。"
        ],
        "notes": [
            ""
        ],
        "volume": "卷八百六十九",
        "no#": 51
    },
    {
        "title": "樱桃子诗",
        "author": "史思明",
        "biography": "",
        "paragraphs": [
            "樱桃子，半赤半已黄。一半与怀王，一半与周至。"
        ],
        "notes": [
            ""
        ],
        "volume": "卷八百六十九",
        "no#": 52
    }
]