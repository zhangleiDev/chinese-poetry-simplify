[
    {
        "title": "与薛昭合婚诗",
        "author": "张云容",
        "biography": "",
        "paragraphs": [
            "脸花不绽几含幽，今夕阳春独换秋。",
            "我守孤灯无白日，寒云陇上更添愁。",
            "幽谷啼莺整羽翰，犀沈玉冷自长叹。",
            "月华不向扃泉户，露滴松枝一夜寒。",
            "韶光不见分成尘，曾饵金丹忽有神。",
            "不意薛生携旧律，独开幽谷一枝春。",
            "误入宫垣漏网人，月华静洗玉阶尘。",
            "自疑飞到蓬莱顶，琼艳三枝半夜春。"
        ],
        "notes": [
            ""
        ],
        "volume": "卷八百六十三",
        "no#": 1
    },
    {
        "title": "留别卢陲",
        "author": "崔少玄",
        "biography": "",
        "paragraphs": [
            "得之一元，匪受自天。太老之真，无上之仙。光含影藏，",
            "丹霄碧虚，上圣之俦。百岁之后，空余坟丘。"
        ],
        "notes": [
            ""
        ],
        "volume": "卷八百六十三",
        "no#": 2
    },
    {
        "title": "歌",
        "author": "戚逍遥",
        "biography": "",
        "paragraphs": [
            "笑看沧海欲成尘，王母花前别众真。",
            "千岁却归天上去，一心珍重世间人。"
        ],
        "notes": [
            ""
        ],
        "volume": "卷八百六十三",
        "no#": 3
    },
    {
        "title": "锦城春望",
        "author": "卓英英",
        "biography": "",
        "paragraphs": [
            "和风装点锦城春，细雨如丝压玉尘。",
            "漫把诗情访奇景，艳花浓酒属闲人。"
        ],
        "notes": [
            ""
        ],
        "volume": "卷八百六十三",
        "no#": 4
    },
    {
        "title": "理笙",
        "author": "卓英英",
        "biography": "",
        "paragraphs": [
            "频倚银屏理凤笙，调中幽意起春情。",
            "因思往事成惆怅，不得缑山和一声。"
        ],
        "notes": [
            ""
        ],
        "volume": "卷八百六十三",
        "no#": 5
    },
    {
        "title": "游福感寺答少年",
        "author": "卓英英",
        "biography": "",
        "paragraphs": [
            "牡丹未及开时节，况是秋风莫近前。",
            "留待来年二三月，一枝和露压神仙。"
        ],
        "notes": [
            ""
        ],
        "volume": "卷八百六十三",
        "no#": 6
    },
    {
        "title": "答玄士",
        "author": "卓英英",
        "biography": "",
        "paragraphs": [
            "数载幽栏种牡丹，裹香包艳待神仙。",
            "神仙既有丹青术，携取何妨入洞天。"
        ],
        "notes": [
            ""
        ],
        "volume": "卷八百六十三",
        "no#": 7
    },
    {
        "title": "和卓英英锦城春望",
        "author": "眉娘",
        "biography": "",
        "paragraphs": [
            "蚕市初开处处春，九衢明艳起香尘。",
            "世间总有浮华事，争及仙山出世人。"
        ],
        "notes": [
            ""
        ],
        "volume": "卷八百六十三",
        "no#": 8
    },
    {
        "title": "和卓英英理笙",
        "author": "眉娘",
        "biography": "",
        "paragraphs": [
            "但于闺阁熟吹笙，太白真仙自有情。",
            "他日丹霄骖白凤，何愁子晋不闻声。"
        ],
        "notes": [
            ""
        ],
        "volume": "卷八百六十三",
        "no#": 9
    },
    {
        "title": "附：太白山玄士画地吟",
        "author": "眉娘",
        "biography": "",
        "paragraphs": [
            "学得丹青数万年，人间几度变桑田。",
            "桑田虽变丹青在，谁向丹青合得仙。"
        ],
        "notes": [
            ""
        ],
        "volume": "卷八百六十三",
        "no#": 10
    },
    {
        "title": "答张郁歌",
        "author": "洛川仙女",
        "biography": "",
        "paragraphs": [
            "彩云入帝乡，白鹤又回翔。久留深不可，蓬岛路遐长。",
            "空爱长生术，不是长生人。今日洛川别，可惜洞中春。"
        ],
        "notes": [
            ""
        ],
        "volume": "卷八百六十三",
        "no#": 11
    },
    {
        "title": "附：张郁洛川沿步吟",
        "author": "洛川仙女",
        "biography": "",
        "paragraphs": [
            "浮生如梦能几何，浮生复更忧患多。",
            "无人与我长生术，洛川春日且长歌。"
        ],
        "notes": [
            ""
        ],
        "volume": "卷八百六十三",
        "no#": 12
    },
    {
        "title": "题玉壶赠元柳二子",
        "author": "南溟夫人",
        "biography": "",
        "paragraphs": [
            "来从一叶舟中来，去向百花桥上去。",
            "若到人间扣玉壶，鸳鸯自解分明语。"
        ],
        "notes": [
            ""
        ],
        "volume": "卷八百六十三",
        "no#": 13
    },
    {
        "title": "会真诗",
        "author": "云台峰女仙",
        "biography": "",
        "paragraphs": [
            "人世徒纷扰，其生似梦华。谁言今昔里，俯首视云霞。"
        ],
        "notes": [
            ""
        ],
        "volume": "卷八百六十三",
        "no#": 14
    },
    {
        "title": "会真诗",
        "author": "云台峰女仙",
        "biography": "",
        "paragraphs": [
            "几劫澄烦思，今身仅小成。誓将云外隐，不向世间存。"
        ],
        "notes": [
            ""
        ],
        "volume": "卷八百六十三",
        "no#": 15
    },
    {
        "title": "会真诗",
        "author": "云台峰女仙",
        "biography": "",
        "paragraphs": [
            "绰约离尘世，从容上太清。云衣无绽日，鹤驾没遥程。"
        ],
        "notes": [
            ""
        ],
        "volume": "卷八百六十三",
        "no#": 16
    },
    {
        "title": "会真诗",
        "author": "云台峰女仙",
        "biography": "",
        "paragraphs": [
            "华岳无三尺，东瀛仅一杯。入云骑彩凤，歌舞上蓬莱。"
        ],
        "notes": [
            ""
        ],
        "volume": "卷八百六十三",
        "no#": 17
    },
    {
        "title": "会真诗",
        "author": "云台峰女仙",
        "biography": "",
        "paragraphs": [
            "共作云山侣，俱辞世界尘。静思前日事，抛却几年身。"
        ],
        "notes": [
            ""
        ],
        "volume": "卷八百六十三",
        "no#": 18
    },
    {
        "title": "仙诗五首",
        "author": "吴清妻",
        "biography": "",
        "paragraphs": [
            "道启真心觉渐清，天教绝粒应精诚。",
            "云外仙歌笙管合，花间风引步虚声。",
            "□□□□□□□，□君隐处当一星。",
            "□□莲花山头饭，黄精仙人掌上经。",
            "飞鸟莫到人莫攀，一隐十年不下山。",
            "袖中短书谁为达，华山道士卖药还。",
            "日落焚香坐醮坛，庭花露湿渐更阑。",
            "净水仙童调玉液，春宵羽客化金丹。",
            "摄念精思引彩霞，焚香虚室对烟花。",
            "道合云霄游紫府，湛然真境瑞皇家。"
        ],
        "notes": [
            ""
        ],
        "volume": "卷八百六十三",
        "no#": 19
    },
    {
        "title": "赠封陟",
        "author": "上元夫人",
        "biography": "",
        "paragraphs": [
            "谪居蓬岛别瑶池，春媚烟花有所思。",
            "为爱君心能洁白，愿操箕帚奉屏帏。"
        ],
        "notes": [
            ""
        ],
        "volume": "卷八百六十三",
        "no#": 20
    },
    {
        "title": "再赠",
        "author": "上元夫人",
        "biography": "",
        "paragraphs": [
            "弄玉有夫皆得道，刘纲兼室尽登仙。",
            "君能仔细窥朝露，须逐云车拜洞天。"
        ],
        "notes": [
            ""
        ],
        "volume": "卷八百六十三",
        "no#": 21
    },
    {
        "title": "留别",
        "author": "上元夫人",
        "biography": "",
        "paragraphs": [
            "萧郎不顾凤楼人，云涩回车泪脸新。",
            "愁想蓬瀛归去路，难窥旧苑碧桃春。"
        ],
        "notes": [
            ""
        ],
        "volume": "卷八百六十三",
        "no#": 22
    },
    {
        "title": "题寺廊柱",
        "author": "慈恩院女仙",
        "biography": "",
        "paragraphs": [
            "皇子陂头好月明，忘却华筵到晓行。",
            "烟收山低翠黛横，折得荷花远恨生。",
            "湖水团团夜如镜，碧树红花相掩映。",
            "北斗阑干移晓柄，有似佳期常不定。"
        ],
        "notes": [
            ""
        ],
        "volume": "卷八百六十三",
        "no#": 23
    },
    {
        "title": "后土夫人",
        "author": "蜀宫群仙",
        "biography": "",
        "paragraphs": [
            "偶引群仙到世间，熏风殿里醉华筵。",
            "等闲贪赏不归去，愁杀韦郎一觉眠。"
        ],
        "notes": [
            ""
        ],
        "volume": "卷八百六十三",
        "no#": 24
    },
    {
        "title": "王母",
        "author": "蜀宫群仙",
        "biography": "",
        "paragraphs": [
            "沧海成尘几万秋，碧桃花发长春愁。",
            "不来便是数千载，周穆汉皇何处游。"
        ],
        "notes": [
            ""
        ],
        "volume": "卷八百六十三",
        "no#": 25
    },
    {
        "title": "麻姑",
        "author": "蜀宫群仙",
        "biography": "",
        "paragraphs": [
            "世间何事不潸然，得失人情命不延。",
            "适向蔡家厅上饮，回头已见一千年。"
        ],
        "notes": [
            ""
        ],
        "volume": "卷八百六十三",
        "no#": 26
    },
    {
        "title": "上元夫人",
        "author": "蜀宫群仙",
        "biography": "",
        "paragraphs": [
            "思量往事一愁容，阿母曾邀到汉宫。",
            "城阙不存人不见，茂陵荒草恨无穷。"
        ],
        "notes": [
            ""
        ],
        "volume": "卷八百六十三",
        "no#": 27
    },
    {
        "title": "弄玉",
        "author": "蜀宫群仙",
        "biography": "",
        "paragraphs": [
            "采凤飞来到禁闱，便随王母驻瑶池。",
            "如今记得秦楼上，偷见萧郎恼妾时。"
        ],
        "notes": [
            ""
        ],
        "volume": "卷八百六十三",
        "no#": 28
    },
    {
        "title": "太真",
        "author": "蜀宫群仙",
        "biography": "",
        "paragraphs": [
            "春梦悠扬生下界，一堪成笑一堪悲。",
            "马嵬不是无情地，自遇蓬莱睡觉时。"
        ],
        "notes": [
            ""
        ],
        "volume": "卷八百六十三",
        "no#": 29
    },
    {
        "title": "赠郭翰二首",
        "author": "织女",
        "biography": "",
        "paragraphs": [
            "河汉虽云阔，三秋尚有期。情人终已矣，良会更何时。",
            "朱阁临清溪，琼宫衔紫房。佳情期在此，只是断人肠。"
        ],
        "notes": [
            ""
        ],
        "volume": "卷八百六十三",
        "no#": 30
    },
    {
        "title": "附：郭翰酬织女",
        "author": "织女",
        "biography": "",
        "paragraphs": [
            "人世将天上，由来不可期。谁知一回顾，更作两相思。",
            "赠枕犹香泽，啼衣尚泪痕。玉颜霄汉里，空有往来魂。"
        ],
        "notes": [
            ""
        ],
        "volume": "卷八百六十三",
        "no#": 31
    },
    {
        "title": "书任生案",
        "author": "嵩山女",
        "biography": "",
        "paragraphs": [
            "我本籍上清，谪居游五岳。以君无俗累，来劝神仙学。",
            "葛洪还有妇，王母亦有夫。神仙尽灵匹，君意合何如。"
        ],
        "notes": [
            ""
        ],
        "volume": "卷八百六十三",
        "no#": 32
    },
    {
        "title": "临去书赠",
        "author": "嵩山女",
        "biography": "",
        "paragraphs": [
            "君子既执迷，无由达情素。明月海山上，秋风独归去。"
        ],
        "notes": [
            ""
        ],
        "volume": "卷八百六十三",
        "no#": 33
    },
    {
        "title": "与赵旭叩柱歌",
        "author": "青童",
        "biography": "",
        "paragraphs": [
            "白云飘飘星汉斜，独行窈窕浮云车。",
            "仙郎独邀青童君，结情罗帐连心花。"
        ],
        "notes": [
            ""
        ],
        "volume": "卷八百六十三",
        "no#": 34
    },
    {
        "title": "题壁",
        "author": "观梅女仙",
        "biography": "",
        "paragraphs": [
            "南枝向暖北枝寒，一种春花有两般。",
            "凭仗高楼莫吹笛，大家留取倚阑看。"
        ],
        "notes": [
            ""
        ],
        "volume": "卷八百六十三",
        "no#": 35
    },
    {
        "title": "歌",
        "author": "吴彩鸾",
        "biography": "",
        "paragraphs": [
            "若能相伴陟仙坛，应得文箫驾彩鸾。",
            "自有绣襦并甲帐，瑶台不怕雪霜寒。"
        ],
        "notes": [
            ""
        ],
        "volume": "卷八百六十三",
        "no#": 36
    },
    {
        "title": "临化绝句",
        "author": "王氏女",
        "biography": "",
        "paragraphs": [
            "玩水登山无足时，诸仙频下听吟诗。",
            "此心不恋居人世，唯见天边双鹤飞。"
        ],
        "notes": [
            ""
        ],
        "volume": "卷八百六十三",
        "no#": 37
    },
    {
        "title": "赠华山游人",
        "author": "毛女正美",
        "biography": "",
        "paragraphs": [
            "药苗不满笥，又更上危巅。回首归去路，相将入翠烟。",
            "曾折松枝为宝栉，又编栗叶代罗襦。",
            "有时问却秦宫事，笑撚山花望太虚。"
        ],
        "notes": [
            ""
        ],
        "volume": "卷八百六十三",
        "no#": 38
    },
    {
        "title": "在紫霄夫人席上作",
        "author": "桃花夫人",
        "biography": "",
        "paragraphs": [
            "昔时训子西河上，汉使经过问妾缘。",
            "自到仙山不知老，凡间唤作几千年。"
        ],
        "notes": [
            ""
        ],
        "volume": "卷八百六十三",
        "no#": 39
    },
    {
        "title": "答孙玄照",
        "author": "王仙仙",
        "biography": "",
        "paragraphs": [
            "鸳鸯相见不相随，笼里笼前整羽衣。",
            "但得他时人放去，水中长作一双飞。"
        ],
        "notes": [
            ""
        ],
        "volume": "卷八百六十三",
        "no#": 40
    },
    {
        "title": "附：孙玄照琴中歌赠王仙仙",
        "author": "王仙仙",
        "biography": "",
        "paragraphs": [
            "相如曾作凤兮吟，昔被文君会此音。",
            "今日孤鸾还独语，痛哉仙子不弹琴。"
        ],
        "notes": [
            ""
        ],
        "volume": "卷八百六十三",
        "no#": 41
    },
    {
        "title": "临刑赋",
        "author": "杨损",
        "biography": "",
        "paragraphs": [
            "圣主何曾识仲都，可嗟社稷在须臾。",
            "市东便是神仙窟，何必乘舟泛五湖。"
        ],
        "notes": [
            ""
        ],
        "volume": "卷八百六十三",
        "no#": 42
    },
    {
        "title": "别遥见诗",
        "author": "妙女",
        "biography": "",
        "paragraphs": [
            "手攀桥柱立，滴泪天河满。"
        ],
        "notes": [
            ""
        ],
        "volume": "卷八百六十三",
        "no#": 43
    }
]