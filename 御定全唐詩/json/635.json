[
    {
        "title": "送边上从事",
        "author": "周繇",
        "biography": "",
        "paragraphs": [
            "戎装佩镆铘，走马逐轻车。衰草城边路，残阳垄上笳。",
            "黄河穿汉界，青冢出胡沙。提笔男儿事，功名立可夸。"
        ],
        "notes": [
            ""
        ],
        "volume": "卷六百三十五",
        "no#": 1
    },
    {
        "title": "送洛阳崔员外",
        "author": "周繇",
        "biography": "",
        "paragraphs": [
            "塞诏除嵩洛，观图见废兴。城迁周古鼎，地列汉诸陵。",
            "日送归朝客，时招住岳僧。郡斋台阁满，公退即吟登。"
        ],
        "notes": [
            ""
        ],
        "volume": "卷六百三十五",
        "no#": 2
    },
    {
        "title": "送人尉黔中",
        "author": "周繇",
        "biography": "",
        "paragraphs": [
            "盘山行几驿，水路复通巴。峡涨三川雪，园开四季花。",
            "公庭飞白鸟，官俸请丹砂。知尉黔中后，高吟采物华。"
        ],
        "notes": [
            ""
        ],
        "volume": "卷六百三十五",
        "no#": 3
    },
    {
        "title": "送宇文虞",
        "author": "周繇",
        "biography": "",
        "paragraphs": [
            "此别欲何往，未言归故林。行车新岁近，落日乱山深。",
            "野店寒无客，风巢动有禽。潜知经目事，大半是愁吟。"
        ],
        "notes": [
            ""
        ],
        "volume": "卷六百三十五",
        "no#": 4
    },
    {
        "title": "题东林寺虎掊泉",
        "author": "周繇",
        "biography": "",
        "paragraphs": [
            "胜致通幽感，灵泉有虎掊。爪抬山脉断，掌托石心拗。",
            "竹蔼疑相近，松阴盖亦交。转令栖遁者，真境逾难抛。"
        ],
        "notes": [
            ""
        ],
        "volume": "卷六百三十五",
        "no#": 5
    },
    {
        "title": "登甘露寺",
        "author": "周繇",
        "biography": "",
        "paragraphs": [
            "盘江上几层，峭壁半垂藤。殿锁南朝像，龛禅外国僧。",
            "海涛摏砌槛，山雨洒窗灯。日暮疏钟起，声声彻广陵。"
        ],
        "notes": [
            ""
        ],
        "volume": "卷六百三十五",
        "no#": 6
    },
    {
        "title": "甘露寺东轩",
        "author": "周繇",
        "biography": "",
        "paragraphs": [
            "每日怜晴眺，闲吟只自娱。山从平地有，水到远天无。",
            "老树多封楚，轻烟暗染吴。虽居此廊下，入户亦踌蹰。"
        ],
        "notes": [
            ""
        ],
        "volume": "卷六百三十五",
        "no#": 7
    },
    {
        "title": "甘露寺北轩",
        "author": "周繇",
        "biography": "",
        "paragraphs": [
            "晓色宜闲望，山风远益清。白云连晋阁，碧树尽芜城。",
            "少静沙痕出，烟消野火平。最堪佳此境，为我长诗情。"
        ],
        "notes": [
            ""
        ],
        "volume": "卷六百三十五",
        "no#": 8
    },
    {
        "title": "咏萤",
        "author": "周繇",
        "biography": "",
        "paragraphs": [
            "熠熠与娟娟，池塘竹树边。乱飞同曳火，成聚却无烟。",
            "微雨洒不灭，轻风吹欲燃。旧曾书案上，频把作囊悬。"
        ],
        "notes": [
            ""
        ],
        "volume": "卷六百三十五",
        "no#": 9
    },
    {
        "title": "望海",
        "author": "周繇",
        "biography": "",
        "paragraphs": [
            "苍茫空泛日，四顾绝人烟。半浸中华岸，旁通异域船。",
            "岛间应有国，波外恐无天。欲作乘槎客，翻愁去来年。"
        ],
        "notes": [
            ""
        ],
        "volume": "卷六百三十五",
        "no#": 10
    },
    {
        "title": "送杨环校书归广南",
        "author": "周繇",
        "biography": "",
        "paragraphs": [
            "天南行李半波涛，滩树枝枝拂戏猱。初著蓝衫从远峤，",
            "名宦两成归旧隐，遍寻亲友兴何饶。"
        ],
        "notes": [
            ""
        ],
        "volume": "卷六百三十五",
        "no#": 11
    },
    {
        "title": "经故宅有感",
        "author": "周繇",
        "biography": "",
        "paragraphs": [
            "身没南荒雨露赊，朱门空锁旧繁华。池塘凿就方通水，",
            "昔年埏埴生灵地，今日生人为叹嗟。"
        ],
        "notes": [
            ""
        ],
        "volume": "卷六百三十五",
        "no#": 12
    },
    {
        "title": "送入蕃使",
        "author": "周繇",
        "biography": "",
        "paragraphs": [
            "猎猎旗幡过大荒，敕书犹带御烟香。滹沱河冻军回探，",
            "早终册礼朝天阙，莫遣虬髭染塞霜。"
        ],
        "notes": [
            ""
        ],
        "volume": "卷六百三十五",
        "no#": 13
    },
    {
        "title": "白石潭秋霁作",
        "author": "周繇",
        "biography": "",
        "paragraphs": [
            "潭心烟雾破斜晖，殷殷雷声隔翠微。崖蹙盘涡翻蜃窟，",
            "秋霁更谁同此望，远钟时见一僧归。"
        ],
        "notes": [
            ""
        ],
        "volume": "卷六百三十五",
        "no#": 14
    },
    {
        "title": "题金陵栖霞寺赠月公",
        "author": "周繇",
        "biography": "",
        "paragraphs": [
            "明家不要买山钱，施作清池种白莲。松桧老依云外地，",
            "欲结茅庵伴师住，肯饶多少薜萝烟。"
        ],
        "notes": [
            ""
        ],
        "volume": "卷六百三十五",
        "no#": 15
    },
    {
        "title": "嘲段成式",
        "author": "周繇",
        "biography": "",
        "paragraphs": [
            "蹙鞠且徒为，宁如目送时。报仇惭选耎，存想恨逶迟。",
            "促坐疑辟咡，衔杯强朵颐。恣情窥窈窕，曾恃好风姿。",
            "色授应难夺，神交愿莫辞。请君看曲谱，不负少年期。"
        ],
        "notes": [
            ""
        ],
        "volume": "卷六百三十五",
        "no#": 16
    },
    {
        "title": "送江州薛尚书",
        "author": "周繇",
        "biography": "",
        "paragraphs": [
            "匡庐千万峰，影匝郡城中。忽佩虎符去，遥疑鸟道通。",
            "烟霞时满郭，波浪暮连空。树翳楼台月，帆飞鼓角风。",
            "郡斋多岳客，乡户半渔翁。王事行春外，题诗寄远公。"
        ],
        "notes": [
            ""
        ],
        "volume": "卷六百三十五",
        "no#": 17
    },
    {
        "title": "津头望白水",
        "author": "周繇",
        "biography": "",
        "paragraphs": [
            "晴江暗涨岸吹沙，山畔船冲树杪斜。",
            "城郭半淹桥市闹，鹭鸶缭绕入人家。"
        ],
        "notes": [
            ""
        ],
        "volume": "卷六百三十五",
        "no#": 18
    },
    {
        "title": "公子行",
        "author": "周繇",
        "biography": "",
        "paragraphs": [
            "青山薄薄漏春风，日暮鸣鞭柳影中。",
            "回望玉楼人不见，酒旗深处勒花骢。"
        ],
        "notes": [
            ""
        ],
        "volume": "卷六百三十五",
        "no#": 19
    },
    {
        "title": "看牡丹赠段成式",
        "author": "周繇",
        "biography": "",
        "paragraphs": [
            "金蕊霞英叠彩香，初疑少女出兰房。",
            "逡巡又是一年别，寄语集仙呼索郎。"
        ],
        "notes": [
            ""
        ],
        "volume": "卷六百三十五",
        "no#": 20
    },
    {
        "title": "以人参遗段成式",
        "author": "周繇",
        "biography": "",
        "paragraphs": [
            "人形上品传方志，我得真英自紫团。",
            "惭非叔子空持药，更请伯言审细看。"
        ],
        "notes": [
            ""
        ],
        "volume": "卷六百三十五",
        "no#": 21
    },
    {
        "title": "和段成式",
        "author": "周繇",
        "biography": "",
        "paragraphs": [
            "回簪转黛喜猜防，粉署裁诗助酒狂。",
            "若遇仙丹偕羽化，但随萧史亦何伤。",
            "玉树琼筵映彩霞，澄虚楼阁似仙家。",
            "只缘存想归兰室，不向春风看夜花。"
        ],
        "notes": [
            ""
        ],
        "volume": "卷六百三十五",
        "no#": 22
    }
]