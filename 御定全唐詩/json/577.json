[
    {
        "title": "春晓曲",
        "author": "温庭筠",
        "biography": "",
        "paragraphs": [
            "家临长信往来道，乳燕双双拂烟草。油壁车轻金犊肥，",
            "衰桃一树近前池，似惜红颜镜中老。"
        ],
        "notes": [
            ""
        ],
        "volume": "卷五百七十七",
        "no#": 1
    },
    {
        "title": "猎骑辞",
        "author": "温庭筠",
        "biography": "",
        "paragraphs": [
            "早辞平扆殿，夕奉湘南宴。香兔抱微烟，重鳞叠轻扇。",
            "蚕饥使君马，雁避将军箭。宝柱惜离弦，流黄悲赤县。",
            "理钗低舞鬓，换袖回歌面。晚柳未如丝，春花已如霰。",
            "所嗟故里曲，不及青楼宴。"
        ],
        "notes": [
            ""
        ],
        "volume": "卷五百七十七",
        "no#": 2
    },
    {
        "title": "西州词",
        "author": "温庭筠",
        "biography": "",
        "paragraphs": [
            "悠悠复悠悠，昨日下西州。西州风色好，遥见武昌楼。",
            "武昌何郁郁，侬家定无匹。小妇被流黄，登楼抚瑶瑟。",
            "朱弦繁复轻，素手直凄清。一弹三四解，掩抑似含情。",
            "南楼登且望，西江广复平。艇子摇两桨，催过石头城。",
            "门前乌臼树，惨澹天将曙。㶉𫛶飞复还，郎随早帆去。",
            "回头语同伴，定复负情侬。去帆不安幅，作抵使西风。",
            "他日相寻索，莫作西州客。西州人不归，春草年年碧。"
        ],
        "notes": [
            ""
        ],
        "volume": "卷五百七十七",
        "no#": 3
    },
    {
        "title": "烧歌",
        "author": "温庭筠",
        "biography": "",
        "paragraphs": [
            "起来望南山，山火烧山田。微红夕如灭，短焰复相连。",
            "差差向岩石，冉冉凌青壁。低随回风尽，远照簷茅赤。",
            "邻翁能楚言，倚插欲潸然。自言楚越俗，烧畬为早田。",
            "豆苗虫促促，篱上花当屋。废栈豕归栏，广场鸡啄粟。",
            "新年春雨晴，处处赛神声。持钱就人卜，敲瓦隔林鸣。",
            "卜得山上卦，归来桑枣下。吹火向白茅，腰镰映赪蔗。",
            "风驱槲叶烟，槲树连平山。迸星拂霞外，飞烬落阶前。",
            "仰面呻复嚏，鸦娘咒丰岁。谁知苍翠容，尽作官家税。"
        ],
        "notes": [
            ""
        ],
        "volume": "卷五百七十七",
        "no#": 4
    },
    {
        "title": "长安寺",
        "author": "温庭筠",
        "biography": "",
        "paragraphs": [
            "仁祠写露宫，长安佳气浓。烟树含葱蒨，金刹映zv茸。",
            "绣户香焚象，珠网玉盘龙。宝题斜翡翠，天井倒芙蓉。",
            "幡长回远吹，窗虚含晓风。游骑迷青锁，归鸟思华钟。",
            "云栱承跗逦，羽葆背花重。所嗟莲社客，轻荡不相从。"
        ],
        "notes": [
            ""
        ],
        "volume": "卷五百七十七",
        "no#": 5
    },
    {
        "title": "和沈参军招友生观芙蓉池",
        "author": "温庭筠",
        "biography": "",
        "paragraphs": [
            "桂栋坐清晓，瑶琴商凤丝。况闻楚泽香，适与秋风期。",
            "遂从棹萍客，静啸烟草湄。倒影回澹荡，愁红媚涟漪。",
            "湘茎久鲜涩，宿雨增离披。而我江海意，楚游动梦思。",
            "北渚水云叶，南塘烟雾枝。岂亡台榭芳，独与鸥鸟知。",
            "珠坠鱼迸浅，影多凫泛迟。落英不可攀，返照昏澄陂。"
        ],
        "notes": [
            ""
        ],
        "volume": "卷五百七十七",
        "no#": 6
    },
    {
        "title": "寓怀",
        "author": "温庭筠",
        "biography": "",
        "paragraphs": [
            "诚足不顾得，妄矜徒有言。语斯谅未尽，隐显何悠然。",
            "洵彼都邑盛，眷惟车马喧。自期尊客卿，非意干王孙。",
            "衔知有贞爵，处实非厚颜。苟无海岱气，奚取壶浆恩。",
            "唯丝南山杨，适我松菊香。鹏鶤诚未忆，谁谓凌风翔。"
        ],
        "notes": [
            ""
        ],
        "volume": "卷五百七十七",
        "no#": 7
    },
    {
        "title": "余昔自西滨得兰数本，移艺于庭，亦既逾岁，而芃然蕃殖，自余游者未始以芳草为遇矣。因悲夫物有厌常而反，不若混然者有之焉，遂寄情于此",
        "author": "温庭筠",
        "biography": "",
        "paragraphs": [
            "寓赏本殊致，意幽非我情。吾常有流浅，外物无重轻。",
            "各言艺幽深，彼美香素茎。岂为赏者设，自保孤根生。",
            "易地无赤株，丽土亦同荣。赏际林壑近，泛余烟露清。",
            "余怀既郁陶，尔类徒纵横。妍蚩苟不信，宠辱何为惊。",
            "贞隐谅无迹，激时犹拣名。幽丛霭绿畹，岂必怀归耕。"
        ],
        "notes": [
            ""
        ],
        "volume": "卷五百七十七",
        "no#": 8
    },
    {
        "title": "秋日",
        "author": "温庭筠",
        "biography": "",
        "paragraphs": [
            "爽气变昏旦，神皋遍原隰。烟华久荡摇，石涧仍清急。",
            "柳暗山犬吠，蒲荒水禽立。菊花明欲迷，枣叶光如湿。",
            "天籁思林岭，车尘倦都邑。诪张夙所违，悔吝何由入。",
            "芳草秋可藉，幽泉晓堪汲。牧羊烧外鸣，林果雨中拾。",
            "复此遂闲旷，翛然脱羁絷。田收鸟雀喧，气肃龙蛇蛰。",
            "佳节足丰穰，良朋阻游集。沉机日寂寥，葆素常呼吸。",
            "投迹倦攸往，放怀志所执。良时有东菑，吾将事蓑笠。"
        ],
        "notes": [
            ""
        ],
        "volume": "卷五百七十七",
        "no#": 9
    },
    {
        "title": "七夕",
        "author": "温庭筠",
        "biography": "",
        "paragraphs": [
            "鸣机劄劄停金梭，芙蓉澹荡生池波。神轩红粉陈香罗，",
            "弯桥销尽愁奈何，天气骀荡云陂阤。平明花木有秋意，"
        ],
        "notes": [
            ""
        ],
        "volume": "卷五百七十七",
        "no#": 10
    },
    {
        "title": "酬友人",
        "author": "温庭筠",
        "biography": "",
        "paragraphs": [
            "辞荣亦素尚，倦游非夙心。宁复思金籍，独此卧烟林。",
            "闲云无定貌，佳树有余阴。坐久芰荷发，钓阑茭苇深。",
            "游鱼自摇漾，浴鸟故浮沉。唯君清露夕，一为洒烦襟。"
        ],
        "notes": [
            ""
        ],
        "volume": "卷五百七十七",
        "no#": 11
    },
    {
        "title": "观舞妓",
        "author": "温庭筠",
        "biography": "",
        "paragraphs": [
            "朔音悲嘒管，瑶踏动芳尘。总袖时增怨，听破复含嚬。",
            "凝腰倚风软，花题照锦春。朱弦固凄紧，琼树亦迷人。"
        ],
        "notes": [
            ""
        ],
        "volume": "卷五百七十七",
        "no#": 12
    },
    {
        "title": "边笳曲",
        "author": "温庭筠",
        "biography": "",
        "paragraphs": [
            "朔管迎秋动，雕阴雁来早。上郡隐黄云，天山吹白草。",
            "嘶马悲寒碛，朝阳照霜堡。江南戍客心，门外芙蓉老。"
        ],
        "notes": [
            ""
        ],
        "volume": "卷五百七十七",
        "no#": 13
    },
    {
        "title": "经西坞偶题",
        "author": "温庭筠",
        "biography": "",
        "paragraphs": [
            "摇摇弱柳黄鹂啼，芳草无情人自迷。日影明灭金色鲤，",
            "借问含嚬向何事，昔年曾到武陵溪。"
        ],
        "notes": [
            ""
        ],
        "volume": "卷五百七十七",
        "no#": 14
    },
    {
        "title": "金虎台",
        "author": "温庭筠",
        "biography": "",
        "paragraphs": [
            "碧草连金虎，青苔蔽石麟。皓齿芳尘起，纤腰玉树春。",
            "倚瑟红铅湿，分香翠黛嚬。谁言奉陵寝，相顾复沾巾。"
        ],
        "notes": [
            ""
        ],
        "volume": "卷五百七十七",
        "no#": 15
    },
    {
        "title": "侠客行",
        "author": "温庭筠",
        "biography": "",
        "paragraphs": [
            "欲出鸿都门，阴云蔽城阙。宝剑黯如水，微红湿余血。",
            "白马夜频惊，三更霸陵雪。"
        ],
        "notes": [
            ""
        ],
        "volume": "卷五百七十七",
        "no#": 16
    },
    {
        "title": "咏晓",
        "author": "温庭筠",
        "biography": "",
        "paragraphs": [
            "虫歇纱窗静，鸦散碧梧寒。稍惊朝佩动，犹传清漏残。",
            "乱珠凝烛泪，微红上露盘。褰衣复理鬓，余润拂芝兰。"
        ],
        "notes": [
            ""
        ],
        "volume": "卷五百七十七",
        "no#": 17
    },
    {
        "title": "芙蓉",
        "author": "温庭筠",
        "biography": "",
        "paragraphs": [
            "剌茎澹荡碧，花片参差红。吴歌秋水冷，湘庙夜云空。",
            "浓艳香露里，美人青镜中。南楼未归客，一夕练塘东。"
        ],
        "notes": [
            ""
        ],
        "volume": "卷五百七十七",
        "no#": 18
    },
    {
        "title": "敕勒歌塞北",
        "author": "温庭筠",
        "biography": "",
        "paragraphs": [
            "敕勒金fj壁，阴山无岁华。帐外风飘雪，营前月照沙。",
            "羌儿吹玉管，胡姬踏锦花。却笑江南客，梅落不归家。"
        ],
        "notes": [
            ""
        ],
        "volume": "卷五百七十七",
        "no#": 19
    },
    {
        "title": "邯郸郭公词",
        "author": "温庭筠",
        "biography": "",
        "paragraphs": [
            "金笳悲故曲，玉座积深尘。言是邯郸伎，不见邺城人。",
            "青苔竟埋骨，红粉自伤神。唯有漳河柳，还向旧营春。"
        ],
        "notes": [
            ""
        ],
        "volume": "卷五百七十七",
        "no#": 20
    },
    {
        "title": "古意",
        "author": "温庭筠",
        "biography": "",
        "paragraphs": [
            "莫莫复莫莫，丝萝缘涧壑。散木无斧斤，纤茎得依托。",
            "枝低浴鸟歇，根静悬泉落。不虑见春迟，空伤致身错。"
        ],
        "notes": [
            ""
        ],
        "volume": "卷五百七十七",
        "no#": 21
    },
    {
        "title": "齐宫",
        "author": "温庭筠",
        "biography": "",
        "paragraphs": [
            "白马杂金饰，言从雕辇回。粉香随笑度，鬓态伴愁来。",
            "远水斜如剪，青莎绿似裁。所恨章华日，冉冉下层台。"
        ],
        "notes": [
            ""
        ],
        "volume": "卷五百七十七",
        "no#": 22
    },
    {
        "title": "春日",
        "author": "温庭筠",
        "biography": "",
        "paragraphs": [
            "柳岸杏花稀，梅梁乳燕飞。美人鸾镜笑，嘶马雁门归。",
            "楚宫云影薄，台城心赏违。从来千里恨，边色满戎衣。"
        ],
        "notes": [
            ""
        ],
        "volume": "卷五百七十七",
        "no#": 23
    },
    {
        "title": "咏春幡",
        "author": "温庭筠",
        "biography": "",
        "paragraphs": [
            "闲庭见早梅，花影为谁栽。碧烟随刃落，蝉鬓觉春来。",
            "代郡嘶金勒，梵声悲镜台。玉钗风不定，香步独徘徊。"
        ],
        "notes": [
            ""
        ],
        "volume": "卷五百七十七",
        "no#": 24
    },
    {
        "title": "陈宫词",
        "author": "温庭筠",
        "biography": "",
        "paragraphs": [
            "鸡鸣人草草，香辇出宫花。妓语细腰转，马嘶金面斜。",
            "早莺随彩仗，惊雉避凝笳。淅沥湘风外，红轮映曙霞。"
        ],
        "notes": [
            ""
        ],
        "volume": "卷五百七十七",
        "no#": 25
    },
    {
        "title": "春日野行",
        "author": "温庭筠",
        "biography": "",
        "paragraphs": [
            "骑马踏烟莎，青春奈怨何。蝶翎朝粉尽，鸦背夕阳多。",
            "柳艳欺芳带，山愁萦翠蛾。别情无处说，方寸是星河。"
        ],
        "notes": [
            ""
        ],
        "volume": "卷五百七十七",
        "no#": 26
    },
    {
        "title": "咏嚬",
        "author": "温庭筠",
        "biography": "",
        "paragraphs": [
            "毛羽敛愁翠，黛娇攒艳春。恨容偏落泪，低态定思人。",
            "枕上梦随月，扇边歌绕尘。玉钩鸾不住，波浅石磷磷。"
        ],
        "notes": [
            ""
        ],
        "volume": "卷五百七十七",
        "no#": 27
    },
    {
        "title": "中书令裴公挽歌词二首",
        "author": "温庭筠",
        "biography": "",
        "paragraphs": [
            "王俭风华首，萧何社稷臣。丹阳布衣客，莲渚白头人。",
            "铭勒燕山暮，碑沉汉水春。从今虚醉饱，无复污车茵。",
            "箭下妖星落，风前杀气回。国香荀令去，楼月庾公来。",
            "玉玺终无虑，金縢意不开。空嗟荐贤路，芳草满燕台。"
        ],
        "notes": [
            ""
        ],
        "volume": "卷五百七十七",
        "no#": 28
    },
    {
        "title": "唐庄恪太子挽歌词二首",
        "author": "温庭筠",
        "biography": "",
        "paragraphs": [
            "叠鼓辞宫殿，悲笳降杳冥。影离云外日，光灭火前星。",
            "邺客瞻秦苑，商公下汉庭。依依陵树色，空绕古原青。",
            "东府虚容卫，西园寄梦思。凤悬吹曲夜，鸡断问安时。",
            "尘陌都人恨，霜郊赗马悲。唯余埋璧地，烟草近丹墀。"
        ],
        "notes": [
            ""
        ],
        "volume": "卷五百七十七",
        "no#": 29
    },
    {
        "title": "秘书刘尚书挽歌词二首",
        "author": "温庭筠",
        "biography": "",
        "paragraphs": [
            "王笔活鸾凤，谢诗生芙蓉。学筵开绛帐，谈柄发洪钟。",
            "粉署见飞𫛳，玉山猜卧龙。遗风丽清韵，萧散九原松。",
            "麈尾近良玉，鹤裘吹素丝。坏陵殷浩谪，春墅谢安棋。",
            "京口贵公子，襄阳诸女儿。折花兼踏月，多唱柳郎词。"
        ],
        "notes": [
            ""
        ],
        "volume": "卷五百七十七",
        "no#": 30
    },
    {
        "title": "太子西池二首",
        "author": "温庭筠",
        "biography": "",
        "paragraphs": [
            "梨花雪压枝，莺啭柳如丝。懒逐妆成晓，春融梦觉迟。",
            "鬓轻全作影，嚬浅未成眉。莫信张公子，窗间断暗期。",
            "花红兰紫茎，愁草雨新晴。柳占三春色，莺偷百鸟声。",
            "日长嫌辇重，风暖觉衣轻。薄暮香尘起，长杨落照明。"
        ],
        "notes": [
            ""
        ],
        "volume": "卷五百七十七",
        "no#": 31
    },
    {
        "title": "西陵道士茶歌",
        "author": "温庭筠",
        "biography": "",
        "paragraphs": [
            "乳窦溅溅通石脉，绿尘愁草春江色。涧花入井水味香，",
            "疏香皓齿有余味，更觉鹤心通杳冥。"
        ],
        "notes": [
            ""
        ],
        "volume": "卷五百七十七",
        "no#": 32
    },
    {
        "title": "过西堡塞北",
        "author": "温庭筠",
        "biography": "",
        "paragraphs": [
            "浅草干河阔，丛棘废城高。白马犀匕首，黑裘金佩刀。",
            "霜清澈兔目，风急吹雕毛。一经何用厄，日暮涕沾袍。"
        ],
        "notes": [
            ""
        ],
        "volume": "卷五百七十七",
        "no#": 33
    }
]