[
    {
        "title": "弘农清岩曲有磐石可坐，宋十一每拂拭待余，寄诗赠之",
        "author": "田游岩",
        "biography": "",
        "paragraphs": [
            "信彼称灵石，居然狎遁栖。裴回承翠𪩘，斌驳带深溪。",
            "夕阴起层岫，清景半虹霓。风来应啸阮，波动可琴嵇。",
            "仆也颍阳客，望彼空思齐。傥见山人至，簪蒿且杖藜。"
        ],
        "notes": [
            ""
        ],
        "volume": "卷六十七",
        "no#": 1
    },
    {
        "title": "和宋之问下山歌",
        "author": "王无竞",
        "biography": "",
        "paragraphs": [
            "日云暮兮下嵩山，路连绵兮树石间。",
            "出谷口兮见明月，心裴回兮不能还。"
        ],
        "notes": [
            ""
        ],
        "volume": "卷六十七",
        "no#": 2
    },
    {
        "title": "北使长城",
        "author": "王无竞",
        "biography": "",
        "paragraphs": [
            "秦世筑长城，长城无极已。暴兵四十万，兴工九千里。",
            "死人如乱麻，白骨相撑委。殚弊未云悟，穷毒岂知止。",
            "胡尘未北灭，楚兵遽东起。六国复嚣嚣，两龙斗觺觺。",
            "卯金竟握谶，反璧俄沦祀。仁义寝邦国，狙暴行终始。",
            "一旦咸阳宫，翻为汉朝市。"
        ],
        "notes": [
            ""
        ],
        "volume": "卷六十七",
        "no#": 3
    },
    {
        "title": "凤台曲",
        "author": "王无竞",
        "biography": "",
        "paragraphs": [
            "凤台何逶迤，嬴女管参差。一旦彩云至，身去无还期。",
            "遗曲此台上，世人多学吹。一吹一落泪，至今怜玉姿。"
        ],
        "notes": [
            ""
        ],
        "volume": "卷六十七",
        "no#": 4
    },
    {
        "title": "铜雀台",
        "author": "王无竞",
        "biography": "",
        "paragraphs": [
            "北登铜雀上，西望青松郭。穗帐空苍苍，陵田纷漠漠。",
            "平生事已变，歌吹宛犹昨。长袖拂玉尘，遗情结罗幕。",
            "妾怨在朝露，君恩岂中薄。高台奏曲终，曲终泪横落。"
        ],
        "notes": [
            ""
        ],
        "volume": "卷六十七",
        "no#": 5
    },
    {
        "title": "巫山",
        "author": "王无竞",
        "biography": "",
        "paragraphs": [
            "神女向高唐，巫山下夕阳。裴回行作雨，婉娈逐荆王。",
            "电影江前落，雷声峡外长。朝云无处所，台馆晓苍苍。"
        ],
        "notes": [
            ""
        ],
        "volume": "卷六十七",
        "no#": 6
    },
    {
        "title": "和宋之问下山歌",
        "author": "贾曾",
        "biography": "",
        "paragraphs": [
            "良游晼晚兮月呈光，锦路逶迤兮山路长。",
            "王孙不留兮岁将晏，嵩岩仙草兮为谁芳。"
        ],
        "notes": [
            ""
        ],
        "volume": "卷六十七",
        "no#": 7
    },
    {
        "title": "孝和皇帝挽歌",
        "author": "贾曾",
        "biography": "",
        "paragraphs": [
            "新命千龄启，鸿图累圣余。天行应潜跃，帝出受图书。",
            "礼若传尧旧，功疑复夏初。梦游长不返，何国是华胥。"
        ],
        "notes": [
            ""
        ],
        "volume": "卷六十七",
        "no#": 8
    },
    {
        "title": "奉和春日出苑瞩目应令",
        "author": "贾曾",
        "biography": "",
        "paragraphs": [
            "铜龙晓辟问安回，金辂春游博望开。渭北晴光摇草树，",
            "臣在东周独留滞，忻逢睿藻日边来。"
        ],
        "notes": [
            ""
        ],
        "volume": "卷六十七",
        "no#": 9
    },
    {
        "title": "有所思",
        "author": "贾曾",
        "biography": "",
        "paragraphs": [
            "洛阳城东桃李花，飞来飞去落谁家。幽闺女儿爱颜色，",
            "故人不共洛阳东，今来空对落花风。年年岁岁花相似，"
        ],
        "notes": [
            ""
        ],
        "volume": "卷六十七",
        "no#": 10
    },
    {
        "title": "祭汾阴乐章",
        "author": "贾曾",
        "biography": "",
        "paragraphs": [
            "蠲我渐饎，洁我膋芗。有豆孔硕，为羞既臧。",
            "至诚无昧，精意惟芳。神其醉止，欣欣乐康。"
        ],
        "notes": [
            ""
        ],
        "volume": "卷六十七",
        "no#": 11
    },
    {
        "title": "使至汴州喜逢宋之问",
        "author": "李夔",
        "biography": "",
        "paragraphs": [
            "阮籍蓬池上，孤韵竹林才。巨源从吏道，正拥使车来。",
            "相逢且交臂，相命且衔杯。醉后长歌毕，余声绕吹台。"
        ],
        "notes": [
            ""
        ],
        "volume": "卷六十七",
        "no#": 12
    },
    {
        "title": "祭汾阴乐章",
        "author": "崔玄童",
        "biography": "",
        "paragraphs": [
            "聿修严配，展事禋宗。祥符宝鼎，礼备黄琮。",
            "祝词以信，明德惟聪。介兹景福，永永无穷。"
        ],
        "notes": [
            ""
        ],
        "volume": "卷六十七",
        "no#": 13
    },
    {
        "title": "祭汾阴乐章",
        "author": "何鸾",
        "biography": "",
        "paragraphs": [
            "乐奏云阕，礼章载虔。禋宗于地，昭假于天。",
            "惟馨荐矣，既醉歆焉。神之降福，永永万年。"
        ],
        "notes": [
            ""
        ],
        "volume": "卷六十七",
        "no#": 14
    },
    {
        "title": "祭汾阴乐章",
        "author": "蒋挺",
        "biography": "",
        "paragraphs": [
            "维岁之吉，维辰之良。圣君绂冕，肃事坛场。",
            "大礼已备，大乐斯张。神其醉止，降福无疆。"
        ],
        "notes": [
            ""
        ],
        "volume": "卷六十七",
        "no#": 15
    }
]