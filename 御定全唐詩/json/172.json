[
    {
        "title": "安陆白兆山桃花岩寄刘侍御绾",
        "author": "李白",
        "biography": "",
        "paragraphs": [
            "云卧三十年，好闲复爱仙。蓬壶虽冥绝，鸾鹤心悠然。",
            "归来桃花岩，得憩云窗眠。对岭人共语，饮潭猿相连。",
            "时升翠微上，邈若罗浮巅。两岑抱东壑，一嶂横西天。",
            "树杂日易隐，崖倾月难圆。芳草换野色，飞萝摇春烟。",
            "入远构石室，选幽开上田。独此林下意，杳无区中缘。",
            "永辞霜台客，千载方来旋。"
        ],
        "notes": [
            ""
        ],
        "volume": "卷一百七十二",
        "no#": 1
    },
    {
        "title": "淮南卧病书怀，寄蜀中赵征君蕤",
        "author": "李白",
        "biography": "",
        "paragraphs": [
            "吴会一浮云，飘如远行客。功业莫从就，岁光屡奔迫。",
            "良图俄弃捐，衰疾乃绵剧。古琴藏虚匣，长剑挂空壁。",
            "楚冠怀钟仪，越吟比庄舄。国门遥天外，乡路远山隔。",
            "朝忆相如台，夜梦子云宅。旅情初结缉，秋气方寂历。",
            "风入松下清，露出草间白。故人不可见，幽梦谁与适。",
            "寄书西飞鸿，赠尔慰离析。"
        ],
        "notes": [
            ""
        ],
        "volume": "卷一百七十二",
        "no#": 2
    },
    {
        "title": "寄弄月溪吴山人",
        "author": "李白",
        "biography": "",
        "paragraphs": [
            "尝闻庞德公，家住洞湖水。终身栖鹿门，不入襄阳市。",
            "夫君弄明月，灭景清淮里。高踪邈难追，可与古人比。",
            "清扬杳莫睹，白云空望美。待我辞人间，携手访松子。"
        ],
        "notes": [
            ""
        ],
        "volume": "卷一百七十二",
        "no#": 3
    },
    {
        "title": "秋山寄卫尉张卿及王征君",
        "author": "李白",
        "biography": "",
        "paragraphs": [
            "何以折相赠，白花青桂枝。月华若夜雪，见此令人思。",
            "虽然剡溪兴，不异山阴时。明发怀二子，空吟招隐诗。"
        ],
        "notes": [
            ""
        ],
        "volume": "卷一百七十二",
        "no#": 4
    },
    {
        "title": "望终南山，寄紫阁隐者",
        "author": "李白",
        "biography": "",
        "paragraphs": [
            "出门见南山，引领意无限。秀色难为名，苍翠日在眼。",
            "有时白云起，天际自舒卷。心中与之然，托兴每不浅。",
            "何当造幽人，灭迹栖绝𪩘。"
        ],
        "notes": [
            ""
        ],
        "volume": "卷一百七十二",
        "no#": 5
    },
    {
        "title": "夕霁杜陵登楼，寄韦繇",
        "author": "李白",
        "biography": "",
        "paragraphs": [
            "浮阳灭霁景，万物生秋容。登楼送远目，伏槛观群峰。",
            "原野旷超缅，关河纷杂重。清晖映竹日，翠色明云松。",
            "蹈海寄遐想，还山迷旧踪。徒然迫晚暮，未果谐心胸。",
            "结桂空伫立，折麻恨莫从。思君达永夜，长乐闻疏钟。"
        ],
        "notes": [
            ""
        ],
        "volume": "卷一百七十二",
        "no#": 6
    },
    {
        "title": "秋夜宿龙门香山寺奉寄王方城十七丈奉国莹上人从弟幼成令问",
        "author": "李白",
        "biography": "",
        "paragraphs": [
            "朝发汝海东，暮栖龙门中。水寒夕波急，木落秋山空。",
            "望极九霄迥，赏幽万壑通。目皓沙上月，心清松下风。",
            "玉斗横网户，银河耿花宫。兴在趣方逸，欢余情未终。",
            "凤驾忆王子，虎溪怀远公。桂枝坐萧瑟，棣华不复同。",
            "流恨寄伊水，盈盈焉可穷。"
        ],
        "notes": [
            ""
        ],
        "volume": "卷一百七十二",
        "no#": 7
    },
    {
        "title": "春日独坐，寄郑明府",
        "author": "李白",
        "biography": "",
        "paragraphs": [
            "燕麦青青游子悲，河堤弱柳郁金枝。长条一拂春风去，",
            "情人道来竟不来，何人共醉新丰酒。"
        ],
        "notes": [
            ""
        ],
        "volume": "卷一百七十二",
        "no#": 8
    },
    {
        "title": "寄淮南友人",
        "author": "李白",
        "biography": "",
        "paragraphs": [
            "红颜悲旧国，青岁歇芳洲。不待金门诏，空持宝剑游。",
            "海云迷驿道，江月隐乡楼。复作淮南客，因逢桂树留。"
        ],
        "notes": [
            ""
        ],
        "volume": "卷一百七十二",
        "no#": 9
    },
    {
        "title": "沙丘城下寄杜甫",
        "author": "李白",
        "biography": "",
        "paragraphs": [
            "我来竟何事，高卧沙丘城。城边有古树，日夕连秋声。",
            "鲁酒不可醉，齐歌空复情。思君若汶水，浩荡寄南征。"
        ],
        "notes": [
            ""
        ],
        "volume": "卷一百七十二",
        "no#": 10
    },
    {
        "title": "闻丹丘子于城北营石门幽居中有高凤遗迹仆离群远怀亦有栖遁之志因叙旧以寄之",
        "author": "李白",
        "biography": "",
        "paragraphs": [
            "春华沧江月，秋色碧海云。离居盈寒暑，对此长思君。",
            "思君楚水南，望君淮山北。梦魂虽飞来，会面不可得。",
            "畴昔在嵩阳，同衾卧羲皇。绿萝笑簪绂，丹壑贱岩廊。",
            "晚途各分析，乘兴任所适。仆在雁门关，君为峨眉客。",
            "心悬万里外，影滞两乡隔。长剑复归来，相逢洛阳陌。",
            "陌上何喧喧，都令心意烦。迷津觉路失，托势随风翻。",
            "以兹谢朝列，长啸归故园。故园恣闲逸，求古散缥帙。",
            "久欲入名山，婚娶殊未毕。人生信多故，世事岂惟一。",
            "念此忧如焚，怅然若有失。闻君卧石门，宿昔契弥敦。",
            "方从桂树隐，不羡桃花源。高风起遐旷，幽人迹复存。",
            "松风清瑶瑟，溪月湛芳樽。安居偶佳赏，丹心期此论。"
        ],
        "notes": [
            ""
        ],
        "volume": "卷一百七十二",
        "no#": 11
    },
    {
        "title": "淮阴书怀，寄王宗成",
        "author": "李白",
        "biography": "",
        "paragraphs": [
            "沙墩至梁苑，二十五长亭。大舶夹双橹，中流鹅鹳鸣。",
            "云天扫空碧，川岳涵余清。飞凫从西来，适与佳兴并。",
            "眷言王乔舄，婉娈故人情。复此亲懿会，而增交道荣。",
            "沿洄且不定，飘忽怅徂征。暝投淮阴宿，欣得漂母迎。",
            "斗酒烹黄鸡，一餐感素诚。予为楚壮士，不是鲁诸生。",
            "有德必报之，千金耻为轻。缅书羁孤意，远寄棹歌声。"
        ],
        "notes": [
            ""
        ],
        "volume": "卷一百七十二",
        "no#": 12
    },
    {
        "title": "闻王昌龄左迁龙标，遥有此寄",
        "author": "李白",
        "biography": "",
        "paragraphs": [
            "杨花落尽子规啼，闻道龙标过五溪。",
            "我寄愁心与明月，随风直到夜郎西。"
        ],
        "notes": [
            ""
        ],
        "volume": "卷一百七十二",
        "no#": 13
    },
    {
        "title": "寄王屋山人孟大融",
        "author": "李白",
        "biography": "",
        "paragraphs": [
            "我昔东海上，劳山餐紫霞。亲见安期公，食枣大如瓜。",
            "中年谒汉主，不惬还归家。朱颜谢春辉，白发见生涯。",
            "所期就金液，飞步登云车。愿随夫子天坛上，"
        ],
        "notes": [
            ""
        ],
        "volume": "卷一百七十二",
        "no#": 14
    },
    {
        "title": "忆旧游，寄谯郡元参军",
        "author": "李白",
        "biography": "",
        "paragraphs": [
            "忆昔洛阳董糟丘，为余天津桥南造酒楼。",
            "黄金白璧买歌笑，一醉累月轻王侯。海内贤豪青云客，",
            "我向淮南攀桂枝，君留洛北愁梦思。不忍别，还相随。",
            "相随迢迢访仙城，三十六曲水回萦。一溪初入千花明，",
            "紫阳之真人，邀我吹玉笙。餐霞楼上动仙乐，",
            "手持锦袍覆我身，我醉横眠枕其股。当筵意气凌九霄，",
            "五月相呼度太行，摧轮不道羊肠苦。行来北凉岁月深，",
            "时时出向城西曲，晋祠流水如碧玉。浮舟弄水箫鼓鸣，",
            "红妆欲醉宜斜日，百尺清潭写翠娥。翠娥婵娟初月辉，",
            "此时行乐难再遇，西游因献长杨赋。北阙青云不可期，",
            "问余别恨知多少，落花春暮争纷纷。言亦不可尽，"
        ],
        "notes": [
            ""
        ],
        "volume": "卷一百七十二",
        "no#": 15
    },
    {
        "title": "月夜江行，寄崔员外宗之",
        "author": "李白",
        "biography": "",
        "paragraphs": [
            "飘飘江风起，萧飒海树秋。登舻美清夜，挂席移轻舟。",
            "月随碧山转，水合青天流。杳如星河上，但觉云林幽。",
            "归路方浩浩，徂川去悠悠。徒悲蕙草歇，复听菱歌愁。",
            "岸曲迷后浦，沙明瞰前洲。怀君不可见，望远增离忧。"
        ],
        "notes": [
            ""
        ],
        "volume": "卷一百七十二",
        "no#": 16
    },
    {
        "title": "宿白鹭洲，寄杨江宁",
        "author": "李白",
        "biography": "",
        "paragraphs": [
            "朝别朱雀门，暮栖白鹭洲。波光摇海月，星影入城楼。",
            "望美金陵宰，如思琼树忧。徒令魂入梦，翻觉夜成秋。",
            "绿水解人意，为余西北流。因声玉琴里，荡漾寄君愁。"
        ],
        "notes": [
            ""
        ],
        "volume": "卷一百七十二",
        "no#": 17
    },
    {
        "title": "新林浦阻风，寄友人",
        "author": "李白",
        "biography": "",
        "paragraphs": [
            "潮水定可信，天风难与期。清晨西北转，薄暮东南吹。",
            "以此难挂席，佳期益相思。海月破圆影，菰蒋生绿池。",
            "昨日北湖梅，开花已满枝。今朝东门柳，夹道垂青丝。",
            "岁物忽如此，我来定几时。纷纷江上雪，草草客中悲。",
            "明发新林浦，空吟谢脁诗。"
        ],
        "notes": [
            ""
        ],
        "volume": "卷一百七十二",
        "no#": 18
    },
    {
        "title": "寄韦南陵冰，余江上乘兴访之遇寻颜尚书笑有此赠",
        "author": "李白",
        "biography": "",
        "paragraphs": [
            "南船正东风，北船来自缓。江上相逢借问君，",
            "堂上三千珠履客，瓮中百斛金陵春。恨我阻此乐，"
        ],
        "notes": [
            ""
        ],
        "volume": "卷一百七十二",
        "no#": 19
    },
    {
        "title": "题情深树，寄象公",
        "author": "李白",
        "biography": "",
        "paragraphs": [
            "肠断枝上猿，泪添山下樽。白云见我去，亦为我飞翻。"
        ],
        "notes": [
            ""
        ],
        "volume": "卷一百七十二",
        "no#": 20
    },
    {
        "title": "北山独酌，寄韦六",
        "author": "李白",
        "biography": "",
        "paragraphs": [
            "巢父将许由，未闻买山隐。道存迹自高，何惮去人近。",
            "纷吾下兹岭，地闲喧亦泯。门横群岫开，水凿众泉引。",
            "屏高而在云，窦深莫能准。川光昼昏凝，林气夕凄紧。",
            "于焉摘朱果，兼得养玄牝。坐月观宝书，拂霜弄瑶轸。",
            "倾壶事幽酌，顾影还独尽。念君风尘游，傲尔令自哂。"
        ],
        "notes": [
            ""
        ],
        "volume": "卷一百七十二",
        "no#": 21
    },
    {
        "title": "寄当涂赵少府炎",
        "author": "李白",
        "biography": "",
        "paragraphs": [
            "晚登高楼望，木落双江清。寒山饶积翠，秀色连州城。",
            "目送楚云尽，心悲胡雁声。相思不可见，回首故人情。"
        ],
        "notes": [
            ""
        ],
        "volume": "卷一百七十二",
        "no#": 22
    },
    {
        "title": "寄东鲁二稚子",
        "author": "李白",
        "biography": "",
        "paragraphs": [
            "吴地桑叶绿，吴蚕已三眠。我家寄东鲁，谁种龟阴田。",
            "春事已不及，江行复茫然。南风吹归心，飞堕酒楼前。",
            "楼东一株桃，枝叶拂青烟。此树我所种，别来向三年。",
            "桃今与楼齐，我行尚未旋。娇女字平阳，折花倚桃边。",
            "折花不见我，泪下如流泉。小儿名伯禽，与姊亦齐肩。",
            "双行桃树下，抚背复谁怜。念此失次第，肝肠日忧煎。",
            "裂素写远意，因之汶阳川。"
        ],
        "notes": [
            ""
        ],
        "volume": "卷一百七十二",
        "no#": 23
    },
    {
        "title": "独酌清溪江石上，寄权昭夷",
        "author": "李白",
        "biography": "",
        "paragraphs": [
            "我携一樽酒，独上江祖石。自从天地开，更长几千尺。",
            "举杯向天笑，天回日西照。永愿坐此石，长垂严陵钓。",
            "寄谢山中人，可与尔同调。"
        ],
        "notes": [
            ""
        ],
        "volume": "卷一百七十二",
        "no#": 24
    },
    {
        "title": "禅房怀友人岑伦",
        "author": "李白",
        "biography": "",
        "paragraphs": [
            "婵娟罗浮月，摇艳桂水云。美人竟独往，而我安得群。",
            "一朝语笑隔，万里欢情分。沉吟彩霞没，梦寐群芳歇。",
            "归鸿渡三湘，游子在百粤。边尘染衣剑，白日凋华发。",
            "春风变楚关，秋声落吴山。草木结悲绪，风沙凄苦颜。",
            "朅来已永久，颓思如回圈。飘飘限江裔，想像空留滞。",
            "离忧每醉心，别泪徒盈袂。坐愁青天末，出望黄云蔽。",
            "目极何悠悠，梅花南岭头。空长灭征鸟，水阔无还舟。",
            "宝剑终难托，金囊非易求。归来倘有问，桂树山之幽。"
        ],
        "notes": [
            ""
        ],
        "volume": "卷一百七十二",
        "no#": 25
    }
]