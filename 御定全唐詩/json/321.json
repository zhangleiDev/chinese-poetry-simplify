[
    {
        "title": "奉和李相公早朝于中书候传点偶书所怀奉呈门下相公中书相公",
        "author": "权德舆",
        "biography": "",
        "paragraphs": [
            "五更钟漏歇，千门扃钥开。紫宸残月下，黄道晓光来。",
            "辨色趋中禁，分班列上台。祥烟初缭绕，威凤正裴回。",
            "斧藻归全德，轮辕适众材。化成风偃草，道合鼎调梅。",
            "渥命随三接，皇恩畅九垓。嘉言造膝去，喜气沃心回。",
            "东阁延多士，南山赋有台。阳春那敢和，空此咏康哉。"
        ],
        "notes": [
            ""
        ],
        "volume": "卷三百二十一",
        "no#": 1
    },
    {
        "title": "奉和于司空二十五丈新卜城南郊居接司徒公别墅即事书情奉献兼呈李裴相公",
        "author": "权德舆",
        "biography": "",
        "paragraphs": [
            "一德承昌运，三公翊至尊。云龙谐理代，鱼水见深恩。",
            "别墅池塘晓，晴郊草木蕃。沟塍连杜曲，茅土盛于门。",
            "卜筑因登览，经邦每讨论。退朝鸣玉会，入室断金言。",
            "材俊依东阁，壶觞接后园。径深云自起，风静叶初翻。",
            "宰物归心匠，虚中即化源。巴人宁敢和，空此愧游藩。"
        ],
        "notes": [
            ""
        ],
        "volume": "卷三百二十一",
        "no#": 2
    },
    {
        "title": "奉和新卜城南郊居得与卫右丞邻舍，因赋诗寄赠",
        "author": "权德舆",
        "biography": "",
        "paragraphs": [
            "上宰坐论道，郊居仍里仁。六符既昭晰，万象随陶钧。",
            "旭旦下玉墀，鸣驺拂车茵。轩窗退残暑，风物迎萧辰。",
            "山泽蜃雨出，林塘鱼鸟驯。岂同求羊径，共是羲皇人。",
            "石君五曹重，左户三壤均。居止烟火接，逢迎鸡黍频。",
            "大方本无隅，盛德必有邻。千年郢曲后，复此闻阳春。"
        ],
        "notes": [
            ""
        ],
        "volume": "卷三百二十一",
        "no#": 3
    },
    {
        "title": "奉和韦曲庄言怀，贻东曲外族诸弟",
        "author": "权德舆",
        "biography": "",
        "paragraphs": [
            "韦曲冠盖里，鲜原郁青葱。公台睦中外，墅舍邻西东。",
            "驺驭出国门，晨曦正曈昽。燕居平外土，野服参华虫。",
            "疆畎分古渠，烟霞连灌丛。长幼序以齿，欢言无不同。",
            "忆昔全盛时，勋劬播休功。代业扩宇内，光尘蔼墟中。",
            "慨息多永叹，歌诗厚时风。小生忝瓜葛，慕义斯无穷。"
        ],
        "notes": [
            ""
        ],
        "volume": "卷三百二十一",
        "no#": 4
    },
    {
        "title": "和王侍郎病中领度支，烦迫之余，过西园书堂闲望",
        "author": "权德舆",
        "biography": "",
        "paragraphs": [
            "凭槛辍繁务，晴光烟树分。中邦均禹贡，上药验桐君。",
            "满径风转蕙，卷帘山出云。锵然玉音发，余兴在斯文。"
        ],
        "notes": [
            ""
        ],
        "volume": "卷三百二十一",
        "no#": 5
    },
    {
        "title": "奉和度支李侍郎早朝",
        "author": "权德舆",
        "biography": "",
        "paragraphs": [
            "夙驾趋北阙，晓星启东方。鸣驺分骑吏，列烛散康庄。",
            "照灼华簪并，逶迤绮陌长。腰金初辨色，喷玉自生光。",
            "献替均三壤，贞明集百祥。下才叨接武，空此愧文昌。"
        ],
        "notes": [
            ""
        ],
        "volume": "卷三百二十一",
        "no#": 6
    },
    {
        "title": "奉和刘侍郎司徒奉诏伐叛书情呈宰相",
        "author": "权德舆",
        "biography": "",
        "paragraphs": [
            "玉帐元侯重，黄枢上宰雄。缘情词律外，宣力庙谋中。",
            "震耀恭天讨，严凝助岁功。行看画麟阁，凛凛有英风。"
        ],
        "notes": [
            ""
        ],
        "volume": "卷三百二十一",
        "no#": 7
    },
    {
        "title": "奉和鄜州刘大夫麦秋出师遮虏有怀中朝亲故",
        "author": "权德舆",
        "biography": "",
        "paragraphs": [
            "天子爱全才，故人雄外台。绿油登上将，青绶亚中台。",
            "亭障鸣笳入，风云转旆来。兰坊分杳杳，麦垄望莓莓。",
            "月向雕弓满，莲依宝剑开。行师齐鹤列，锡马尽龙媒。",
            "壮志征染甫，嘉招萃楚材。千寻推直干，百炼去纤埃。",
            "间阔劳相望，欢言幸早陪。每联花下骑，几泛竹间杯。",
            "芳讯双鱼远，流年两鬓催。何时介圭觐，携手咏康哉。"
        ],
        "notes": [
            ""
        ],
        "volume": "卷三百二十一",
        "no#": 8
    },
    {
        "title": "太原郑尚书远寄新诗，走笔酬赠，因代书贺",
        "author": "权德舆",
        "biography": "",
        "paragraphs": [
            "晓开阊阖出丝言，共喜全才镇北门。职重油幢推上略，",
            "曲台分季奉斋祠，直笔系年陪侍从。芬芳鸡舌向南宫，",
            "戎装躞蹀纷出祖，金印煌煌宠司武。时看介士阅犀渠，",
            "新握兵符应感激，远缄诗句更风流。缁衣诸侯谅称美，"
        ],
        "notes": [
            ""
        ],
        "volume": "卷三百二十一",
        "no#": 9
    },
    {
        "title": "奉和许阁老酬淮南崔十七端公见寄",
        "author": "权德舆",
        "biography": "",
        "paragraphs": [
            "文行蕴良图，声华挹大巫。抡才超粉署，驳议在黄枢。",
            "自得环中辨，偏推席上儒。八音谐雅乐，六辔骋康衢。",
            "密侍仝锵佩，雄才本弃𦈡。炉烟霏琐闼，宫漏滴铜壶。",
            "旧友双鱼至，新文六义敷。断金挥丽藻，比玉咏生刍。",
            "交辟尝推重，单辞忽受诬。风波疲贾谊，岐路泣杨朱。",
            "溟涨前程险，炎荒旅梦孤。空悲鸢跕水，翻羡雁衔芦。",
            "故国方迢递，羁愁自郁纡。远猷来象魏，霈泽过番禺。",
            "尽室扁舟客，还家万里途。索居因仕宦，著论拟潜夫。",
            "帆席来应驶，郊园半已芜。夕阳寻古径，凉吹动纤枯。",
            "忆昔同驱传，忘怀或据梧。幕庭依古刹，缗税给中都。",
            "瓜步经过惯，龙沙眺听殊。春山岚漠漠，秋渚露涂涂。",
            "孰谓原思病，非关宁武愚。方看簪獬豸，俄叹絷𫘦駼。",
            "芳讯风情在，佳期岁序徂。二贤欢最久，三益义非无。",
            "柏悦心应尔，松寒志不渝。子将陪禁掖，亭伯限江湖。",
            "交分终推毂，离忧莫向隅。分曹日相见，延首忆田苏。"
        ],
        "notes": [
            ""
        ],
        "volume": "卷三百二十一",
        "no#": 10
    },
    {
        "title": "奉和李给事省中书情寄刘苗崔三曹长因呈许陈二阁老",
        "author": "权德舆",
        "biography": "",
        "paragraphs": [
            "常寮几处伏明光，新诏联翩夕拜郎。五夜漏清天欲曙，",
            "共说汉朝荣上赏，岂令三友滞冯唐。"
        ],
        "notes": [
            ""
        ],
        "volume": "卷三百二十一",
        "no#": 11
    },
    {
        "title": "过张监阁老宅对酒奉酬见赠",
        "author": "权德舆",
        "biography": "",
        "paragraphs": [
            "里仁无外事，徐步一开颜。荆玉收难尽，齐竽喜暂闲。",
            "秋风倾菊酒，霁景下蓬山。不用投车辖，甘从倒载还。"
        ],
        "notes": [
            ""
        ],
        "volume": "卷三百二十一",
        "no#": 12
    },
    {
        "title": "奉和张舍人阁老阁中直夜思闻雅琴因以书事通简僚友",
        "author": "权德舆",
        "biography": "",
        "paragraphs": [
            "紫垣宿清夜，蔼蔼复沉沉。圆月衡汉净，好风松涤深。",
            "轩窗韵虚籁，兰雪怀幽音。珠露销暑气，玉徽结遐心。",
            "盛才本殊伦，雅诰方在今。伫见舒彩翮，翻飞归凤林。"
        ],
        "notes": [
            ""
        ],
        "volume": "卷三百二十一",
        "no#": 13
    },
    {
        "title": "和兵部李尚书东亭诗",
        "author": "权德舆",
        "biography": "",
        "paragraphs": [
            "三接履声退，东亭斯旷然。风流披鹤氅，操割佩龙泉。",
            "云卷岩𪩘叠，雨余松桂鲜。岂烦禽尚游，所贵天理全。"
        ],
        "notes": [
            ""
        ],
        "volume": "卷三百二十一",
        "no#": 14
    },
    {
        "title": "和司门殷员外早秋省中书直夜，寄荆南卫象端公",
        "author": "权德舆",
        "biography": "",
        "paragraphs": [
            "共嗟王粲滞荆州，才子为郎忆旧游。凉夜偏宜粉署直，",
            "早晚得为同舍侣，知君两地结离忧。"
        ],
        "notes": [
            ""
        ],
        "volume": "卷三百二十一",
        "no#": 15
    },
    {
        "title": "酬陆三十二参浙东见寄",
        "author": "权德舆",
        "biography": "",
        "paragraphs": [
            "骢马别已久，鲤鱼来自烹。殷勤故人意，怊怅中林情。",
            "茫茫重江外，杳杳一枝琼。搔首望良觌，为君华发生。"
        ],
        "notes": [
            ""
        ],
        "volume": "卷三百二十一",
        "no#": 16
    },
    {
        "title": "奉酬张监阁老雪后过中书见赠加两韵简南省僚旧",
        "author": "权德舆",
        "biography": "",
        "paragraphs": [
            "寓直久叨荣，新恩倍若惊。风清五夜永，节换一阳生。",
            "潘鬓年空长，齐竽艺本轻。常时望连茹，今日剧悬旌。",
            "枉步欢方接，含毫思又萦。烦君白雪句，岁晏若为情。"
        ],
        "notes": [
            ""
        ],
        "volume": "卷三百二十一",
        "no#": 17
    },
    {
        "title": "酬主客仲员外见贺正除",
        "author": "权德舆",
        "biography": "",
        "paragraphs": [
            "五年承乏奉如纶，才薄那堪侍从臣。禁署独闻清漏晓，",
            "忆昔曲台尝议礼，见君论著最相亲。"
        ],
        "notes": [
            ""
        ],
        "volume": "卷三百二十一",
        "no#": 18
    },
    {
        "title": "奉和太府韦卿阁老左藏库中假山之作",
        "author": "权德舆",
        "biography": "",
        "paragraphs": [
            "春山仙掌百花开，九棘腰金有上才。忽向庭中摹峻极，",
            "都内今朝似方外，仍传丽曲寄云台。"
        ],
        "notes": [
            ""
        ],
        "volume": "卷三百二十一",
        "no#": 19
    },
    {
        "title": "奉和崔评事寄外甥刘同州并呈杜宾客许给事王侍郎昆弟杨少尹李侍御并见寄之作",
        "author": "权德舆",
        "biography": "",
        "paragraphs": [
            "芳讯来江湖，开缄粲瑶碧。诗因乘黄赠，才擅雕龙格。",
            "深陈名教本，谅以仁义积。藻思成采章，雅音闻皦绎。",
            "清时左冯翊，贵士二千石。前日应星文，今兹敞华戟。",
            "谢公尝乞墅，宁氏终相宅。往岁疲草玄，忘年齐举白。",
            "酒酣吟更苦，夜艾谈方剧。枣巷风雨秋，石头烟水夕。",
            "多逢长者辙，不屑诸公辟。酷似仰牢之，雄词挹亭伯。",
            "老骥念千里，饥鹰舒六翮。叵能舍郊扉，来偶朝中客。"
        ],
        "notes": [
            ""
        ],
        "volume": "卷三百二十一",
        "no#": 20
    },
    {
        "title": "和职方殷郎中留滞江汉初至南宫，呈诸公并见寄",
        "author": "权德舆",
        "biography": "",
        "paragraphs": [
            "十载别文昌，藩符寄武当。师贞上介辟，恩擢正员郎。",
            "藻思烟霞丽，归轩印绶光。还希驻辇问，莫自叹冯唐。"
        ],
        "notes": [
            ""
        ],
        "volume": "卷三百二十一",
        "no#": 21
    },
    {
        "title": "奉酬从兄南仲见示十九韵",
        "author": "权德舆",
        "biography": "",
        "paragraphs": [
            "晋季天下乱，安丘佐关中。德辉霭家牒，侯籍推时功。",
            "簪缨盛西州，清白传素风。逢时有舒卷，缮性无穷通。",
            "吾兄挺奇资，向晦道自充。耕凿汝山下，退然安困蒙。",
            "诗成三百篇，儒有一亩宫。琴书满座右，芝术生墙东。",
            "丽藻粲相鲜，晨辉艳芳丛。清光杳无际，皓魄流霜空。",
            "邦有贤诸侯，主盟词律雄。荐贤比文举，理郡迈文翁。",
            "楼中赏不独，池畔醉每同。圣朝辟四门，发迹贵名公。",
            "小生何为者，往岁学雕虫。华簪映武弁，一年被微躬。",
            "开缄捧新诗，琼玉寒青葱。谬进空内讼，结怀远忡忡。",
            "时来无自疑，刷翮摩苍穹。"
        ],
        "notes": [
            ""
        ],
        "volume": "卷三百二十一",
        "no#": 22
    },
    {
        "title": "酬崔千牛四郎早秋见寄",
        "author": "权德舆",
        "biography": "",
        "paragraphs": [
            "浩歌坐虚室，庭树生凉风。碧云灭奇彩，白露萎芳丛。",
            "感此时物变，悠然遐想通。偶来被簪组，自觉如池龙。",
            "少年才藻新，金鼎世业崇。凤文已彪炳，琼树何青葱。",
            "联镳长安道，接武承明宫。君登玉墀上，我侍彤庭中。",
            "疲病多内愧，切磋常见同。起予览新诗，逸韵凌秋空。",
            "相爱每不足，因兹寓深衷。"
        ],
        "notes": [
            ""
        ],
        "volume": "卷三百二十一",
        "no#": 23
    },
    {
        "title": "酬灵彻上人以诗代书见寄",
        "author": "权德舆",
        "biography": "",
        "paragraphs": [
            "莲花出水地无尘，中有南宗了义人。已取贝多翻半字，",
            "更喜开缄销热恼，西方社里旧相亲。"
        ],
        "notes": [
            ""
        ],
        "volume": "卷三百二十一",
        "no#": 24
    },
    {
        "title": "酬蔡十二博士见寄四韵",
        "author": "权德舆",
        "biography": "",
        "paragraphs": [
            "芜城十年别，蓬转居不定。终岁白屋贫，独谣清酒圣。",
            "风尘韦带减，霜雪松心劲。何以浣相思，启元能尽性。"
        ],
        "notes": [
            ""
        ],
        "volume": "卷三百二十一",
        "no#": 25
    },
    {
        "title": "戏和三韵",
        "author": "权德舆",
        "biography": "",
        "paragraphs": [
            "墨翟突不黔，范丹甑生尘。君今复劳歌，鹤发吹湿薪。",
            "前诏许真秩，何如巾软轮。"
        ],
        "notes": [
            ""
        ],
        "volume": "卷三百二十一",
        "no#": 26
    },
    {
        "title": "李十韶州寄途中绝句使者取报修书之际口号酬赠",
        "author": "权德舆",
        "biography": "",
        "paragraphs": [
            "诏下忽临山水郡，不妨从事恣攀登。",
            "莫言向北千行雁，别有图南六月鹏。"
        ],
        "notes": [
            ""
        ],
        "volume": "卷三百二十一",
        "no#": 27
    },
    {
        "title": "崔四郎协律以诗见寄，兼惠蜀琴，因以酬赠",
        "author": "权德舆",
        "biography": "",
        "paragraphs": [
            "临风结烦想，客至传好音。白雪缄郢曲，朱弦亘蜀琴。",
            "泠泠响幽韵，款款寄遐心。岁晚何以报，与君期断金。"
        ],
        "notes": [
            ""
        ],
        "volume": "卷三百二十一",
        "no#": 28
    },
    {
        "title": "酬冯绛州早秋绛台感怀见寄",
        "author": "权德舆",
        "biography": "",
        "paragraphs": [
            "良牧闲无事，层台思眇然。六条萦印绶，三晋辨山川。",
            "洗嫧讴谣合，开襟眺听偏。秋光连大卤，霁景下新田。",
            "叶落径庭树，人归曲沃烟。武符颁美化，亥字访疑年。",
            "经术推多识，卿曹亦累迁。斋祠常并冕，官品每差肩。",
            "接部青丝骑，裁诗白露天。知音愧相访，商洛正闲眠。"
        ],
        "notes": [
            ""
        ],
        "volume": "卷三百二十一",
        "no#": 29
    },
    {
        "title": "酬赵尚书杏园花下醉后见寄",
        "author": "权德舆",
        "biography": "",
        "paragraphs": [
            "春光深处曲江西，八座风流信马蹄。",
            "鹤发杏花相映好，羡君终日醉如泥。"
        ],
        "notes": [
            ""
        ],
        "volume": "卷三百二十一",
        "no#": 30
    },
    {
        "title": "酬赵尚书城南看花日晚先归见寄",
        "author": "权德舆",
        "biography": "",
        "paragraphs": [
            "杜城韦曲遍寻春，处处繁花满目新。",
            "日暮归鞍不相待，与君同是醉乡人。"
        ],
        "notes": [
            ""
        ],
        "volume": "卷三百二十一",
        "no#": 31
    }
]