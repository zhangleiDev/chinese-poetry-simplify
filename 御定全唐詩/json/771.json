[
    {
        "title": "春日",
        "author": "宋雍",
        "biography": "",
        "paragraphs": [
            "轻花细叶满林端，昨夜春风晓色寒。",
            "黄鸟不堪愁里听，绿杨宜向雨中看。"
        ],
        "notes": [
            ""
        ],
        "volume": "卷七百七十一",
        "no#": 1
    },
    {
        "title": "失题",
        "author": "宋雍",
        "biography": "",
        "paragraphs": [
            "斜雨飞丝织晚风，疏帘半卷野亭空。",
            "荷花开尽秋光晚，零落残红绿沼中。"
        ],
        "notes": [
            ""
        ],
        "volume": "卷七百七十一",
        "no#": 2
    },
    {
        "title": "古意",
        "author": "戴休珽",
        "biography": "",
        "paragraphs": [
            "穷秋朔风起，沧海愁阴涨。虏骑掠河南，汉兵屯灞上。",
            "羽书惊沙漠，刁斗喧亭障。关塞何苍茫，遥烽递相望。",
            "弱龄负奇节，侠客多招访。投笔弃𦈡生，提戈逐飞将。",
            "拔剑照霜白，怒发冲冠壮。会立万里功，视君封侯相。"
        ],
        "notes": [
            ""
        ],
        "volume": "卷七百七十一",
        "no#": 3
    },
    {
        "title": "勖曹生",
        "author": "卢鉟",
        "biography": "",
        "paragraphs": [
            "桑扈交飞百舌忙，祖亭闻乐倍思乡。尊前有恨惭卑宦，",
            "游蜂采掇何时已，只恐多言议短长。"
        ],
        "notes": [
            ""
        ],
        "volume": "卷七百七十一",
        "no#": 4
    },
    {
        "title": "琴歌",
        "author": "赵抟",
        "biography": "",
        "paragraphs": [
            "绿琴制自桐孙枝，十年窗下无人知。清声不与众乐杂，",
            "琴声若似琵琶声，卖与时人应已久。玉徽冷落无光彩，",
            "向曾守贫贫不彻，贱价与人人不别。前回忍泪却收来，",
            "真龙不圣土龙圣，凤凰哑舌鸱枭鸣。何殊此琴哀怨苦，",
            "知君立身待分义，驱喝风雷在平地。一生从事不因人，",
            "莫辞憔悴与买取，为君一曲号青春。"
        ],
        "notes": [
            ""
        ],
        "volume": "卷七百七十一",
        "no#": 5
    },
    {
        "title": "废长行",
        "author": "赵抟",
        "biography": "",
        "paragraphs": [
            "紫牙镂合方如斗，二十四星衔月口。贵人迷此华筵中，",
            "门前有吏吓孤穷，欲诉门深抱冤哭。耳厌人催坐衙早，",
            "何当化局为明镜，挂在高堂辨邪正。何当化子作笔锋，"
        ],
        "notes": [
            ""
        ],
        "volume": "卷七百七十一",
        "no#": 6
    },
    {
        "title": "玉女词",
        "author": "张安石",
        "biography": "",
        "paragraphs": [
            "绮荐银屏空积尘，柳眉桃脸暗销春。",
            "不须更学阳台女，为雨为云趁恼人。"
        ],
        "notes": [
            ""
        ],
        "volume": "卷七百七十一",
        "no#": 7
    },
    {
        "title": "苦别",
        "author": "张安石",
        "biography": "",
        "paragraphs": [
            "向前不信别离苦，而今自到别离处。",
            "两行粉泪红阑干，一朵芙蕖带残露。"
        ],
        "notes": [
            ""
        ],
        "volume": "卷七百七十一",
        "no#": 8
    },
    {
        "title": "石城",
        "author": "蒋吉",
        "biography": "",
        "paragraphs": [
            "系缆石城下，恣吟怀暂开。江人桡艇子，将谓莫愁来。"
        ],
        "notes": [
            ""
        ],
        "volume": "卷七百七十一",
        "no#": 9
    },
    {
        "title": "汉东道中",
        "author": "蒋吉",
        "biography": "",
        "paragraphs": [
            "九十九冈遥，天寒雪未消。羸童牵瘦马，不敢过危桥。"
        ],
        "notes": [
            ""
        ],
        "volume": "卷七百七十一",
        "no#": 10
    },
    {
        "title": "高溪有怀",
        "author": "蒋吉",
        "biography": "",
        "paragraphs": [
            "驻马高溪侧，旅人千里情。雁山山下水，还作此泉声。"
        ],
        "notes": [
            ""
        ],
        "volume": "卷七百七十一",
        "no#": 11
    },
    {
        "title": "寄进士贾希",
        "author": "蒋吉",
        "biography": "",
        "paragraphs": [
            "恨苦泪不落，耿然东北心。空囊与瘦马，羁絏意应深。"
        ],
        "notes": [
            ""
        ],
        "volume": "卷七百七十一",
        "no#": 12
    },
    {
        "title": "出塞",
        "author": "蒋吉",
        "biography": "",
        "paragraphs": [
            "瘦马羸童行背秦，暮鸦撩乱入残云。",
            "北风吹起寒营角，直至榆关人尽闻。"
        ],
        "notes": [
            ""
        ],
        "volume": "卷七百七十一",
        "no#": 13
    },
    {
        "title": "旅泊",
        "author": "蒋吉",
        "biography": "",
        "paragraphs": [
            "霜月正高鹦鹉洲，美人清唱发红楼。",
            "乡心暗逐秋江水，直到吴山脚下流。"
        ],
        "notes": [
            ""
        ],
        "volume": "卷七百七十一",
        "no#": 14
    },
    {
        "title": "次青云驿",
        "author": "蒋吉",
        "biography": "",
        "paragraphs": [
            "马转栎林山鸟飞，商溪流水背残晖。",
            "行人几在青云路，底事风尘犹满衣。"
        ],
        "notes": [
            ""
        ],
        "volume": "卷七百七十一",
        "no#": 15
    },
    {
        "title": "大庾驿有怀",
        "author": "蒋吉",
        "biography": "",
        "paragraphs": [
            "一囊书重百余斤，邮吏宁知去计贫。",
            "莫讶偏吟望乡句，明朝便见岭南人。"
        ],
        "notes": [
            ""
        ],
        "volume": "卷七百七十一",
        "no#": 16
    },
    {
        "title": "题商山修路僧院",
        "author": "蒋吉",
        "biography": "",
        "paragraphs": [
            "此地修行山几枯，草堂生计只瓶盂。",
            "支郎既解除艰险，试看人心平得无。"
        ],
        "notes": [
            ""
        ],
        "volume": "卷七百七十一",
        "no#": 17
    },
    {
        "title": "题长安僧院",
        "author": "蒋吉",
        "biography": "",
        "paragraphs": [
            "出门争走九衢尘，总是浮生不了身。",
            "惟有水田衣下客，大家忙处作闲人。"
        ],
        "notes": [
            ""
        ],
        "volume": "卷七百七十一",
        "no#": 18
    },
    {
        "title": "次商于感旧寄卢中丞",
        "author": "蒋吉",
        "biography": "",
        "paragraphs": [
            "昔年簪组隘丘门，今日旌幢一院存。",
            "何事商于泪如雨，小儒偏受陆家恩。"
        ],
        "notes": [
            ""
        ],
        "volume": "卷七百七十一",
        "no#": 19
    },
    {
        "title": "樵翁",
        "author": "蒋吉",
        "biography": "",
        "paragraphs": [
            "独入深山信脚行，惯当䝙虎不曾惊。",
            "路傍花发无心看，惟见枯枝刮眼明。"
        ],
        "notes": [
            ""
        ],
        "volume": "卷七百七十一",
        "no#": 20
    },
    {
        "title": "四老庙",
        "author": "蒋吉",
        "biography": "",
        "paragraphs": [
            "无端舍钓学干名，不得溪山养性情。",
            "自省此身非达者，今朝羞拜四先生。"
        ],
        "notes": [
            ""
        ],
        "volume": "卷七百七十一",
        "no#": 21
    },
    {
        "title": "昭君冢",
        "author": "蒋吉",
        "biography": "",
        "paragraphs": [
            "曾为汉帝眼中人，今作狂胡陌上尘。",
            "身死不知多少载，冢花犹带洛阳春。"
        ],
        "notes": [
            ""
        ],
        "volume": "卷七百七十一",
        "no#": 22
    },
    {
        "title": "闻歌竹枝",
        "author": "蒋吉",
        "biography": "",
        "paragraphs": [
            "巡堤听唱竹枝词，正是月高风静时。",
            "独向东南人不会，弟兄俱在楚江湄。"
        ],
        "notes": [
            ""
        ],
        "volume": "卷七百七十一",
        "no#": 23
    },
    {
        "title": "重门曲",
        "author": "周𣸣",
        "biography": "",
        "paragraphs": [
            "憔悴容华怯对春，寂寥宫殿锁闲门。",
            "此身却羡宫中树，不失芳时雨露恩。"
        ],
        "notes": [
            ""
        ],
        "volume": "卷七百七十一",
        "no#": 24
    },
    {
        "title": "山下水",
        "author": "周𣸣",
        "biography": "",
        "paragraphs": [
            "背云冲石出深山，浅碧泠泠一带寒。",
            "不独有声流出此，会归沧海助波澜。"
        ],
        "notes": [
            ""
        ],
        "volume": "卷七百七十一",
        "no#": 25
    },
    {
        "title": "逢邻女",
        "author": "周𣸣",
        "biography": "",
        "paragraphs": [
            "日高邻女笑相逢，慢束罗裙半露胸。",
            "莫向秋池照绿水，参差羞杀白芙蓉。"
        ],
        "notes": [
            ""
        ],
        "volume": "卷七百七十一",
        "no#": 26
    },
    {
        "title": "废宅",
        "author": "周𣸣",
        "biography": "",
        "paragraphs": [
            "牢落画堂空锁尘，荒凉庭树暗消春。",
            "豪家莫笑此中事，曾见此中人笑人。"
        ],
        "notes": [
            ""
        ],
        "volume": "卷七百七十一",
        "no#": 27
    }
]