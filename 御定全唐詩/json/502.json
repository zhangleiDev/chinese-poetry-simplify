[
    {
        "title": "和李补阙曲江看莲花",
        "author": "姚合",
        "biography": "",
        "paragraphs": [
            "露荷迎曙发，灼灼复田田。乍见神应骇，频来眼尚颠。",
            "光凝珠有蒂，焰起火无烟。粉腻黄丝蕊，心重碧玉钱。",
            "日浮秋转丽，雨洒晚弥鲜。醉艳酣千朵，愁红思一川。",
            "绿茎扶萼正，翠菂满房圆。淡晕还殊众，繁英得自然。",
            "高名犹不厌，上客去争先。景逸倾芳酒，怀浓习彩笺。",
            "海霞宁有态，蜀锦不成妍。客至应消病，僧来欲破禅。",
            "晓多临水立，夜只傍堤眠。金似明沙渚，灯疑宿浦船。",
            "风惊丛乍密，鱼戏影微偏。秾彩烧晴雾，殷姿缬碧泉。",
            "画工投粉笔，宫女弃花钿。鸟恋惊难起，蜂偷困不前。",
            "绕行香烂熳，折赠意缠绵。谁计江南曲，风流合管弦。"
        ],
        "notes": [
            ""
        ],
        "volume": "卷五百零二",
        "no#": 1
    },
    {
        "title": "和王郎中召看牡丹",
        "author": "姚合",
        "biography": "",
        "paragraphs": [
            "葩叠萼相重，烧栏复照空。妍姿朝景里，醉艳晚烟中。",
            "乍怪霞临砌，还疑烛出笼。绕行惊地赤，移坐觉衣红。",
            "殷丽开繁朵，香浓发几丛。裁绡样岂似，染茜色宁同。",
            "嫩畏人看损，鲜愁日炙融。婵娟涵宿露，烂熳抵春风。",
            "纵赏襟情合，闲吟景思通。客来归尽懒，莺恋语无穷。",
            "万物珍那比，千金买不充。如今难更有，纵有在仙宫。"
        ],
        "notes": [
            ""
        ],
        "volume": "卷五百零二",
        "no#": 2
    },
    {
        "title": "咏南池嘉莲",
        "author": "姚合",
        "biography": "",
        "paragraphs": [
            "芙蓉池里叶田田，一本双花出碧泉。浓淡共妍香各散，",
            "四野人闻皆尽喜，争来入郭看嘉莲。"
        ],
        "notes": [
            ""
        ],
        "volume": "卷五百零二",
        "no#": 3
    },
    {
        "title": "种苇",
        "author": "姚合",
        "biography": "",
        "paragraphs": [
            "欲种数茎苇，出门来往频。近陂收本土，选地问幽人。",
            "静看唯思长，初移未觉匀。坐中寻竹客，将去更逡巡。"
        ],
        "notes": [
            ""
        ],
        "volume": "卷五百零二",
        "no#": 4
    },
    {
        "title": "采松花",
        "author": "姚合",
        "biography": "",
        "paragraphs": [
            "拟服松花无处学，嵩阳道士忽相教。",
            "今朝试上高枝采，不觉倾翻仙鹤巢。"
        ],
        "notes": [
            ""
        ],
        "volume": "卷五百零二",
        "no#": 5
    },
    {
        "title": "咏新菊",
        "author": "姚合",
        "biography": "",
        "paragraphs": [
            "黄金色未足，摘取且尝新。若待重阳日，何曾异众人。"
        ],
        "notes": [
            ""
        ],
        "volume": "卷五百零二",
        "no#": 6
    },
    {
        "title": "杨柳枝词五首",
        "author": "姚合",
        "biography": "",
        "paragraphs": [
            "黄金丝挂粉墙头，动似颠狂静似愁。",
            "游客见时心自醉，无因得见谢家楼。",
            "叶叶如眉翠色浓，黄莺偏恋语从容。",
            "桥边陌上无人识，雨湿烟和思万重。",
            "江上东西离别饶，旧条折尽折新条。",
            "亦知春色人将去，犹胜狂风取次飘。",
            "二月杨花触处飞，悠悠漠漠自东西。",
            "谢家咏雪徒相比，吹落庭前便作泥。",
            "江亭杨柳折还垂，月照深黄几树丝。",
            "见说隋堤枯已尽，年年行客怪春迟。"
        ],
        "notes": [
            ""
        ],
        "volume": "卷五百零二",
        "no#": 7
    },
    {
        "title": "郡中冬夜闻蛩",
        "author": "姚合",
        "biography": "",
        "paragraphs": [
            "秋蛩声尚在，切切起苍苔。久是忘情者，今还有事来。",
            "微霜风稍静，圆月雾初开。此思谁能遣，应须执酒杯。"
        ],
        "notes": [
            ""
        ],
        "volume": "卷五百零二",
        "no#": 8
    },
    {
        "title": "闻新蝉寄李余",
        "author": "姚合",
        "biography": "",
        "paragraphs": [
            "往年六月蝉应到，每到闻时骨欲惊。",
            "今日槐花还似发，却愁听尽更无声。"
        ],
        "notes": [
            ""
        ],
        "volume": "卷五百零二",
        "no#": 9
    },
    {
        "title": "闻蝉寄贾岛",
        "author": "姚合",
        "biography": "",
        "paragraphs": [
            "秋来吟更苦，半咽半随风。禅客心应乱，愁人耳愿聋。",
            "雨晴烟树里，日晚古城中。远思应难尽，谁当与我同。"
        ],
        "notes": [
            ""
        ],
        "volume": "卷五百零二",
        "no#": 10
    },
    {
        "title": "题鹤雏",
        "author": "姚合",
        "biography": "",
        "paragraphs": [
            "羽毛生未齐，嶛峭丑于鸡。夜夜穿笼出，捣衣砧上栖。"
        ],
        "notes": [
            ""
        ],
        "volume": "卷五百零二",
        "no#": 11
    },
    {
        "title": "咏莺",
        "author": "姚合",
        "biography": "",
        "paragraphs": [
            "春来深谷雪方消，莺别寒林傍翠条。到处为怜烟景好，",
            "少妇听时思旧曲，玉楼从此动云韶。"
        ],
        "notes": [
            ""
        ],
        "volume": "卷五百零二",
        "no#": 12
    },
    {
        "title": "老马",
        "author": "姚合",
        "biography": "",
        "paragraphs": [
            "卧来扶不起，唯向主人嘶。惆怅东郊道，秋来雨作泥。"
        ],
        "notes": [
            ""
        ],
        "volume": "卷五百零二",
        "no#": 13
    },
    {
        "title": "咏镜",
        "author": "姚合",
        "biography": "",
        "paragraphs": [
            "铸为明镜绝尘埃，翡翠窗前挂玉台。绣带共寻龙口出，",
            "好是照身宜谢女，嫦娥飞向玉宫来。"
        ],
        "notes": [
            ""
        ],
        "volume": "卷五百零二",
        "no#": 14
    },
    {
        "title": "咏破屏风",
        "author": "姚合",
        "biography": "",
        "paragraphs": [
            "时人嫌古画，倚壁不曾收。露滴胶山断，风吹绢海秋。",
            "残雪飞屋里，片水落床头。尚胜凡花鸟，君能补缀不。"
        ],
        "notes": [
            ""
        ],
        "volume": "卷五百零二",
        "no#": 15
    },
    {
        "title": "古碑",
        "author": "姚合",
        "biography": "",
        "paragraphs": [
            "荒田一片石，文字满青苔。不是逢闲客，何人肯读来。"
        ],
        "notes": [
            ""
        ],
        "volume": "卷五百零二",
        "no#": 16
    },
    {
        "title": "拾得古砚",
        "author": "姚合",
        "biography": "",
        "paragraphs": [
            "僻性爱古物，终岁求不获。昨朝得古砚，黄河滩之侧。",
            "念此黄河中，应有昔人宅。宅亦作流水，斯砚未变易。",
            "波澜所激触，背面生罅隙。质状朴且丑，今人作不得。",
            "捧持且惊叹，不敢施笔墨。或恐先圣人，尝用修六籍。",
            "置之洁净室，一日三磨拭。大喜豪贵嫌，久长得保惜。"
        ],
        "notes": [
            ""
        ],
        "volume": "卷五百零二",
        "no#": 17
    },
    {
        "title": "裴大夫见过",
        "author": "姚合",
        "biography": "",
        "paragraphs": [
            "湖南谯国尽英髦，心事相期节义高。",
            "解下佩刀无所惜，新闻天子付三刀。"
        ],
        "notes": [
            ""
        ],
        "volume": "卷五百零二",
        "no#": 18
    },
    {
        "title": "谢韬光上人赠百龄藤杖",
        "author": "姚合",
        "biography": "",
        "paragraphs": [
            "衰病近来行少力，光公乞我百龄藤。",
            "闲来杖此向何处，过水缘山只访僧。"
        ],
        "notes": [
            ""
        ],
        "volume": "卷五百零二",
        "no#": 19
    },
    {
        "title": "咏贵游",
        "author": "姚合",
        "biography": "",
        "paragraphs": [
            "贵游多爱向深春，到处香凝数里尘。红杏花开连锦障，",
            "日暮垂鞭共归去，西园宾客附龙鳞。"
        ],
        "notes": [
            ""
        ],
        "volume": "卷五百零二",
        "no#": 20
    },
    {
        "title": "穷边词二首",
        "author": "姚合",
        "biography": "",
        "paragraphs": [
            "将军作镇古汧洲，水腻山春节气柔。",
            "清夜满城丝管散，行人不信是边头。",
            "箭利弓调四镇兵，蕃人不敢近东行。",
            "沿边千里浑无事，唯见平安火入城。"
        ],
        "notes": [
            ""
        ],
        "volume": "卷五百零二",
        "no#": 21
    },
    {
        "title": "剑器词三首",
        "author": "姚合",
        "biography": "",
        "paragraphs": [
            "圣朝能用将，破敌速如神。掉剑龙缠臂，开旗火满身。",
            "积尸川没岸，流血野无尘。今日当场舞，应知是战人。",
            "昼渡黄河水，将军险用师。雪光偏著甲，风力不禁旗。",
            "阵变龙蛇活，军雄鼓角知。今朝重起舞，记得战酣时。",
            "破虏行千里，三军意气粗。展旗遮日黑，驱马饮河枯。",
            "邻境求兵略，皇恩索阵图。元和太平乐，自古恐应无。"
        ],
        "notes": [
            ""
        ],
        "volume": "卷五百零二",
        "no#": 22
    },
    {
        "title": "从军乐二首",
        "author": "姚合",
        "biography": "",
        "paragraphs": [
            "每日寻兵籍，经年别酒徒。眼疼长不校，肺病且还无。",
            "僮仆惊衣窄，亲情觉语粗。几时得归去，依旧作山夫。",
            "朝朝十指痛，唯署点兵符。贫贱依前在，颠狂一半无。",
            "身惭山友弃，胆赖酒杯扶。谁道从军乐，年来镊白须。"
        ],
        "notes": [
            ""
        ],
        "volume": "卷五百零二",
        "no#": 23
    },
    {
        "title": "敬宗皇帝挽词三首",
        "author": "姚合",
        "biography": "",
        "paragraphs": [
            "从谏停东幸，垂衣宝历昌。汉昭登位少，周代卜年长。",
            "彩仗三清路，麻衣万国丧。玄宫今一闭，终古柏苍苍。",
            "晚色启重扉，旌旗路渐移。荆山鼎成日，湘浦竹斑时。",
            "臣子终身感，山园七月期。金茎看尚在，承露复何为。",
            "紫陌起仙飙，川原共寂寥。灵輴万国护，仪殿百神朝。",
            "漏滴秋风路，笳吟灞水桥。微臣空感咽，踊绝觉天遥。"
        ],
        "notes": [
            ""
        ],
        "volume": "卷五百零二",
        "no#": 24
    },
    {
        "title": "文宗皇帝挽词三首",
        "author": "姚合",
        "biography": "",
        "paragraphs": [
            "垂拱开成化，愔愔雅乐全。千官方就日，四海忽无天。",
            "尧舜非传子，殷周但卜年。圣功青史外，刊石在陵前。",
            "代以无为理，车书万国同。继兄还付弟，授圣悉推公。",
            "云雾疑无日，笳箫别起风。金茎难复见，寒露落空中。",
            "龙归攀不得，髯在侍臣边。彻奠新阡起，登山吉从全。",
            "关河佳气散，夷夏哭声连。寂寞玄宫闭，朝昏千万年。"
        ],
        "notes": [
            ""
        ],
        "volume": "卷五百零二",
        "no#": 25
    },
    {
        "title": "庄恪太子挽词二首",
        "author": "姚合",
        "biography": "",
        "paragraphs": [
            "晓漏启严城，宫臣缟素行。灵仪先卤簿，新谥在铭旌。",
            "云晦郊原色，风连霰雪声。凄凉望苑路，春草即应生。",
            "寒日青宫闭，玄堂渭水滨。华夷笺乍绝，凶吉礼空新。",
            "薤露歌连哭，泉扉夜作晨。吹笙今一去，千古在逡巡。"
        ],
        "notes": [
            ""
        ],
        "volume": "卷五百零二",
        "no#": 26
    },
    {
        "title": "哭费拾遗征君",
        "author": "姚合",
        "biography": "",
        "paragraphs": [
            "服儒师道旨，粝食卧中林。谁识先生事，无身是本心。",
            "空山流水远，故国白云深。日夕谁来哭，唯应猿鸟吟。"
        ],
        "notes": [
            ""
        ],
        "volume": "卷五百零二",
        "no#": 27
    },
    {
        "title": "哭砚山孙道士",
        "author": "姚合",
        "biography": "",
        "paragraphs": [
            "修短皆由命，暗怀师出尘。岂知修道者，难免不亡身。",
            "永秘黄庭诀，高悬漉酒巾。可怜白犬子，闲吠远行人。"
        ],
        "notes": [
            ""
        ],
        "volume": "卷五百零二",
        "no#": 28
    },
    {
        "title": "哭贾岛二首",
        "author": "姚合",
        "biography": "",
        "paragraphs": [
            "白日西边没，沧波东去流。名虽千古在，身已一生休。",
            "岂料文章远，那知瑞草秋。曾闻有书剑，应是别人收。",
            "杳杳黄泉下，嗟君向此行。有名传后世，无子过今生。",
            "新墓松三尺，空阶月二更。从今旧诗卷，人觅写应争。"
        ],
        "notes": [
            ""
        ],
        "volume": "卷五百零二",
        "no#": 29
    },
    {
        "title": "杨给事师皋哭亡爱姬英英窃闻诗人多赋因而继和",
        "author": "姚合",
        "biography": "",
        "paragraphs": [
            "真珠为土玉为尘，未识遥闻鼻亦辛。天上还应收至宝，",
            "见说忘情唯有酒，夕阳对酒更伤神。"
        ],
        "notes": [
            ""
        ],
        "volume": "卷五百零二",
        "no#": 30
    },
    {
        "title": "喜览泾州卢侍御诗卷",
        "author": "姚合",
        "biography": "",
        "paragraphs": [
            "新诗十九首，丽格出青冥。得处神应骇，成时力尽停。",
            "正愁闻更喜，沈醉见还醒。自是天才健，非关笔砚灵。"
        ],
        "notes": [
            ""
        ],
        "volume": "卷五百零二",
        "no#": 31
    },
    {
        "title": "喜览裴中丞诗卷",
        "author": "姚合",
        "biography": "",
        "paragraphs": [
            "新诗盈道路，清韵似敲金。调格江山峻，功夫日月深。",
            "蜀笺方入写，越客始消吟。后辈难知处，朝朝枉用心。"
        ],
        "notes": [
            ""
        ],
        "volume": "卷五百零二",
        "no#": 32
    },
    {
        "title": "心怀霜",
        "author": "姚合",
        "biography": "",
        "paragraphs": [
            "欲识为诗苦，秋霜若在心。神清方耿耿，气肃觉沉沉。",
            "皓素中方委，严凝得更深。依稀轻夕渚，仿佛在寒林。",
            "思劲凄孤韵，声酸激冷吟。还如饮冰士，励节望知音。"
        ],
        "notes": [
            ""
        ],
        "volume": "卷五百零二",
        "no#": 33
    },
    {
        "title": "听僧云端讲经",
        "author": "姚合",
        "biography": "",
        "paragraphs": [
            "无生深旨诚难解，唯是师言得正真。",
            "远近持斋来谛听，酒坊鱼市尽无人。"
        ],
        "notes": [
            ""
        ],
        "volume": "卷五百零二",
        "no#": 34
    },
    {
        "title": "腊日猎",
        "author": "姚合",
        "biography": "",
        "paragraphs": [
            "健夫结束执旌旗，晓度长江自合围。野外狐狸搜得尽，",
            "蜡节畋游非为己，莫惊刺史夜深归。"
        ],
        "notes": [
            ""
        ],
        "volume": "卷五百零二",
        "no#": 35
    },
    {
        "title": "闻魏州破贼",
        "author": "姚合",
        "biography": "",
        "paragraphs": [
            "生灵苏息到元和，上将功成自执戈。烟雾扫开尊北岳，",
            "从此四方无一事，朝朝雨露是恩波。"
        ],
        "notes": [
            ""
        ],
        "volume": "卷五百零二",
        "no#": 36
    },
    {
        "title": "下第",
        "author": "姚合",
        "biography": "",
        "paragraphs": [
            "枉为乡里举，射鹄艺浑疏。归路羞人问，春城赁舍居。",
            "闭门辞杂客，开箧读生书。以此投知己，还因胜自余。"
        ],
        "notes": [
            ""
        ],
        "volume": "卷五百零二",
        "no#": 37
    },
    {
        "title": "得舍弟书",
        "author": "姚合",
        "biography": "",
        "paragraphs": [
            "亲戚多离散，三年独在城。贫居深稳卧，晚学爱闲名。",
            "小弟有书至，异乡无地行。悲欢相并起，何处说心情。"
        ],
        "notes": [
            ""
        ],
        "volume": "卷五百零二",
        "no#": 38
    },
    {
        "title": "病僧",
        "author": "姚合",
        "biography": "",
        "paragraphs": [
            "三年病不出，苔藓满藤鞋。倚壁看经坐，闻钟吃药斋。",
            "茶烟熏杀竹，簷雨滴穿阶。无暇频相访，秋风寂寞怀。"
        ],
        "notes": [
            ""
        ],
        "volume": "卷五百零二",
        "no#": 39
    },
    {
        "title": "成名后留别从兄",
        "author": "姚合",
        "biography": "",
        "paragraphs": [
            "一辞山舍废躬耕，无事悠悠住帝城。为客衣裳多不稳，",
            "却出关东悲复喜，归寻弟妹别仁兄。"
        ],
        "notes": [
            ""
        ],
        "volume": "卷五百零二",
        "no#": 40
    },
    {
        "title": "佛舍见胡子有嘲",
        "author": "姚合",
        "biography": "",
        "paragraphs": [
            "明明复夜夜，胡子即成翁。唯是真知性，不来生灭中。"
        ],
        "notes": [
            ""
        ],
        "volume": "卷五百零二",
        "no#": 41
    },
    {
        "title": "白鼻䯄",
        "author": "姚合",
        "biography": "",
        "paragraphs": [
            "为底胡姬酒，长来白鼻䯄。摘莲抛水上，郎意在浮花。"
        ],
        "notes": [
            ""
        ],
        "volume": "卷五百零二",
        "no#": 42
    },
    {
        "title": "崔少卿鹤",
        "author": "姚合",
        "biography": "",
        "paragraphs": [
            "入门石径半高低，闲处无非是药畦。",
            "致得仙禽无去意，花间舞罢洞中栖。"
        ],
        "notes": [
            ""
        ],
        "volume": "卷五百零二",
        "no#": 43
    },
    {
        "title": "新昌里",
        "author": "姚合",
        "biography": "",
        "paragraphs": [
            "旧客常乐坊，井泉浊而咸。新屋新昌里，井泉清而甘。",
            "僮仆惯苦饮，食美翻憎嫌。朝朝忍饥行，戚戚如难堪。",
            "中下无正性，所习便淫耽。一染不可变，甚于茜与蓝。",
            "近贫日益廉，近富日益贪。以此当自警，慎勿信邪谗。"
        ],
        "notes": [
            ""
        ],
        "volume": "卷五百零二",
        "no#": 44
    },
    {
        "title": "塞下曲",
        "author": "姚合",
        "biography": "",
        "paragraphs": [
            "碛露黄云下，凝寒鼓不鸣。战须移死地，军讳杀降兵。",
            "印马秋遮虏，蒸沙夜筑城。旧乡归不得，都尉负功名。"
        ],
        "notes": [
            ""
        ],
        "volume": "卷五百零二",
        "no#": 45
    },
    {
        "title": "从军行",
        "author": "姚合",
        "biography": "",
        "paragraphs": [
            "滥得进士名，才用苦不长。性癖艺亦独，十年作诗章。",
            "六义虽粗成，名字犹未扬。将军俯招引，遣脱儒衣裳。",
            "常恐虚受恩，不惯把刀枪。又无远筹略，坐使虏灭亡。",
            "昨来发兵师，各各赴战场。顾我同老弱，不得随戎行。",
            "丈夫生世间，职分贵所当。从军不出门，岂异病在床。",
            "谁不恋其家，其家无风霜。鹰鹘念搏击，岂贵食满肠。"
        ],
        "notes": [
            ""
        ],
        "volume": "卷五百零二",
        "no#": 46
    },
    {
        "title": "杏园",
        "author": "姚合",
        "biography": "",
        "paragraphs": [
            "江头数顷杏花开，车马争先尽此来。",
            "欲待无人连夜看，黄昏树树满尘埃。"
        ],
        "notes": [
            ""
        ],
        "volume": "卷五百零二",
        "no#": 47
    },
    {
        "title": "闲居",
        "author": "姚合",
        "biography": "",
        "paragraphs": [
            "日日门长闭，怜家亦懒过。头风春饮苦，眼晕夜书多。",
            "幽鸟偏栖竹，凡人笑种莎。近来难得酒，无计奈愁何。"
        ],
        "notes": [
            ""
        ],
        "volume": "卷五百零二",
        "no#": 48
    },
    {
        "title": "句",
        "author": "姚合",
        "biography": "",
        "paragraphs": [
            "天遥来雁小，江阔去帆孤。",
            "南陌游人回首去，东林道者杖藜归。",
            "萄藤洞庭头，引叶漾盈摇。皎洁钩高挂，玲珑影落寮。",
            "阴烟压幽屋，蒙密梦冥苗。清秋青且翠，冬到冻都凋。"
        ],
        "notes": [
            ""
        ],
        "volume": "卷五百零二",
        "no#": 49
    }
]