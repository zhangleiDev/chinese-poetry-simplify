[
    {
        "title": "山中作",
        "author": "冯道之",
        "biography": "",
        "paragraphs": [
            "草堂在岩下，卜居聊自适。桂气满阶庭，松阴生枕席。",
            "远瞻惟鸟度，旁信无人迹。霭霭云生峰，潺潺水流石。",
            "颇寻黄卷理，庶就丹砂益。此即契吾生，何为苦尘役。"
        ],
        "notes": [
            ""
        ],
        "volume": "卷七百七十六",
        "no#": 1
    },
    {
        "title": "短歌二首",
        "author": "徐谦",
        "biography": "",
        "paragraphs": [
            "穷通皆是运，荣辱岂关身。不愿门前客，看时逢故人。",
            "意气青云里，爽朗烟霞外。不羡一囊钱，唯重心襟会。"
        ],
        "notes": [
            ""
        ],
        "volume": "卷七百七十六",
        "no#": 2
    },
    {
        "title": "塞下曲",
        "author": "杨达",
        "biography": "",
        "paragraphs": [
            "秋日并州路，黄榆落故关。孤城吹角罢，数骑射雕还。",
            "帐幕遥临水，牛羊自下山。行人正垂泪，烽火起云间。"
        ],
        "notes": [
            ""
        ],
        "volume": "卷七百七十六",
        "no#": 3
    },
    {
        "title": "明妃怨",
        "author": "杨达",
        "biography": "",
        "paragraphs": [
            "汉国明妃去不还，马驼弦管向阴山。",
            "匣中纵有菱花镜，羞对单于照旧颜。"
        ],
        "notes": [
            ""
        ],
        "volume": "卷七百七十六",
        "no#": 4
    },
    {
        "title": "送邹尊师归洞庭",
        "author": "杨逵",
        "biography": "",
        "paragraphs": [
            "众岛在波心，曾居旧隐林。近闻飞檄急，转忆卧云深。",
            "卖药唯供酒，归舟只载琴。遥知明月夜，坐石自开襟。"
        ],
        "notes": [
            ""
        ],
        "volume": "卷七百七十六",
        "no#": 5
    },
    {
        "title": "送张兵曹赴营田",
        "author": "魏兼恕",
        "biography": "",
        "paragraphs": [
            "河曲今无战，王师每务农。选才当重委，足食乃深功。",
            "草色孤城外，云阴绝漠中。萧关休叹别，归望在乘骢。"
        ],
        "notes": [
            ""
        ],
        "volume": "卷七百七十六",
        "no#": 6
    },
    {
        "title": "晚霁登汝南大云阁",
        "author": "贾彦璋",
        "biography": "",
        "paragraphs": [
            "禅宫新歇雨，香阁晚登临。邑树晴光起，川苗佳气深。",
            "水包城下岸，云细郢中岑。自叹牵卑日，聊开望远心。"
        ],
        "notes": [
            ""
        ],
        "volume": "卷七百七十六",
        "no#": 7
    },
    {
        "title": "宿香山阁",
        "author": "贾彦璋",
        "biography": "",
        "paragraphs": [
            "暝望香山阁，梯云宿半空。轩窗闭潮海，枕席拂烟虹。",
            "朱网防栖鸽，纱灯护夕虫。一闻鸡唱晓，已见日曈曈。"
        ],
        "notes": [
            ""
        ],
        "volume": "卷七百七十六",
        "no#": 8
    },
    {
        "title": "苏著作山池",
        "author": "贾彦璋",
        "biography": "",
        "paragraphs": [
            "水树子云家，峰瀛宛不赊。芥浮舟是叶，莲发岫为花。",
            "酌蚁开春瓮，观鱼凭海查。游苏多石友，题赠满瑶华。"
        ],
        "notes": [
            ""
        ],
        "volume": "卷七百七十六",
        "no#": 9
    },
    {
        "title": "王龙骧墓",
        "author": "贾彦璋",
        "biography": "",
        "paragraphs": [
            "昔擅登坛宠，爰光典午朝。刀悬临益梦，龙启渡江谣。",
            "茂绩当年举，英魂此地销。唯余孤垄上，日夕起松飙。"
        ],
        "notes": [
            ""
        ],
        "volume": "卷七百七十六",
        "no#": 10
    },
    {
        "title": "折杨柳",
        "author": "欧阳瑾",
        "biography": "",
        "paragraphs": [
            "垂柳拂妆台，葳蕤叶半开。年华枝上见，边思曲中来。",
            "嫩色宜新雨，轻花伴落梅。朝朝倦攀折，征戍几时回。"
        ],
        "notes": [
            ""
        ],
        "volume": "卷七百七十六",
        "no#": 11
    },
    {
        "title": "江南曲",
        "author": "李叔卿",
        "biography": "",
        "paragraphs": [
            "湖上女，江南花，无双越女春浣纱。风似箭，月如弦，",
            "菱歌思欲绝，楚舞断人肠。歌舞未终涕双陨，",
            "渡口水流缓，妾归宵剩迟。含情为君再理曲，"
        ],
        "notes": [
            ""
        ],
        "volume": "卷七百七十六",
        "no#": 12
    },
    {
        "title": "芳树",
        "author": "李叔卿",
        "biography": "",
        "paragraphs": [
            "春看玫瑰树，西邻即宋家。门深重暗叶，墙近度飞花。",
            "影拂桃阴浅，香传李径斜。靓妆愁日暮，流涕向窗纱。"
        ],
        "notes": [
            ""
        ],
        "volume": "卷七百七十六",
        "no#": 13
    },
    {
        "title": "送杨谏议赴河西节度判官兼呈韩王二侍御",
        "author": "熊曜",
        "biography": "",
        "paragraphs": [
            "贤哉征西将，幕府多俊人。筹议秉刀尺，话言在经纶。",
            "先鞭羡之子，走马辞咸秦。庭论许名实，数公当即真。",
            "行行弄文翰，婉婉光使臣。今者所从谁，不闻歌苦辛。",
            "黄云萧关道，白日惊沙尘。虏寇有时猎，汉兵行复巡。",
            "王师已无战，传檄奉良臣。"
        ],
        "notes": [
            ""
        ],
        "volume": "卷七百七十六",
        "no#": 14
    },
    {
        "title": "登巴陵开元寺西阁赠衡岳僧方外",
        "author": "李宾",
        "biography": "",
        "paragraphs": [
            "衡岳有开士，五峰秀贞骨。见君万里心，海水照秋月。",
            "大臣南溟去，问道皆请谒。洒以甘露言，清凉润肌发。",
            "湖海落天镜，香阁凌银阙。登眺餐惠风，心花期启发。"
        ],
        "notes": [
            ""
        ],
        "volume": "卷七百七十六",
        "no#": 15
    },
    {
        "title": "登瓦官寺阁",
        "author": "李宾",
        "biography": "",
        "paragraphs": [
            "晨登瓦官阁，极眺金陵城。钟山对北户，淮水入南荣。",
            "漫漫雨花落，嘈嘈天乐鸣。两廊振法鼓，四角吹风筝。",
            "杳无霄汉上，仰攀日月行。山空霸气灭，地古寒阴生。",
            "寥廓云海晚，苍茫宫观平。门余阊阖字，楼识凤凰名。",
            "雷作百川动，神扶万栱倾。灵光一向贵，长此镇吴京。"
        ],
        "notes": [
            ""
        ],
        "volume": "卷七百七十六",
        "no#": 16
    },
    {
        "title": "金陵怀古",
        "author": "唐尧臣",
        "biography": "",
        "paragraphs": [
            "晋末英雄起，神器沦荒服。胡月蚀中原，白日升旸谷。",
            "金陵实形胜，关山固重复。巨壑隍北壖，长江堑西隩。",
            "凿山拟嵩华，穿地象伊谷。草昧席罗图，荜路戴黄屋。",
            "一时因地险，五世享天禄。礼乐何煌煌，文章纷郁郁。",
            "多士春林秀，作颂清风穆。出入三百年，朝事几翻覆。",
            "搀抢如云勃，鲸鲵旋自曝。倦闻金鼎移，骤睹灵龟卜。",
            "吁嗟王气尽，坐悲天运倏。天道何茫茫，善淫乃相复。",
            "行路偏衣半，遂亡大梁族。日隐汀洲上，登舻fS川陆。",
            "月回吴山树，风闻楚江鹄。因依兰蕙丛，采襭不盈掬。"
        ],
        "notes": [
            ""
        ],
        "volume": "卷七百七十六",
        "no#": 17
    },
    {
        "title": "咏浮沤为辛明府作",
        "author": "郑缙",
        "biography": "",
        "paragraphs": [
            "行潦散轻沤，清规吐未收。雨来波际合，风起浪中浮。",
            "晶晃明苔砌，参差绕芥舟。影疑星泛晓，光似露涵秋。",
            "皎皎珠同净，漂漂梗共流。洁容无变染，圆知有谦柔。",
            "欲作微涓效，先从淡水游。"
        ],
        "notes": [
            ""
        ],
        "volume": "卷七百七十六",
        "no#": 18
    },
    {
        "title": "莺",
        "author": "郑缙",
        "biography": "",
        "paragraphs": [
            "欲啭声犹涩，将飞羽未调。高风不借便，何处得迁乔。"
        ],
        "notes": [
            ""
        ],
        "volume": "卷七百七十六",
        "no#": 19
    },
    {
        "title": "鹦鹉",
        "author": "吴英秀",
        "biography": "",
        "paragraphs": [
            "莫把金笼闭鹦鹉，个个聪明解人语。",
            "忽然更向君前言，三十六宫愁几许。"
        ],
        "notes": [
            ""
        ],
        "volume": "卷七百七十六",
        "no#": 20
    },
    {
        "title": "马",
        "author": "陈凝",
        "biography": "",
        "paragraphs": [
            "未明龙骨骏，幸得到神州。自有千金价，宁忘伯乐酬。",
            "虽知殊款段，莫敢比骅骝。若遇追风便，当轩一举头。"
        ],
        "notes": [
            ""
        ],
        "volume": "卷七百七十六",
        "no#": 21
    },
    {
        "title": "凤",
        "author": "伊梦昌",
        "biography": "",
        "paragraphs": [
            "好是山家凤，歌成非楚鸡。毫光洒风雨，纹彩动云霓。",
            "竹实不得饱，桐孙何足栖。岐阳今好去，律吕正凄凄。"
        ],
        "notes": [
            ""
        ],
        "volume": "卷七百七十六",
        "no#": 22
    },
    {
        "title": "送韦员外赴朔方",
        "author": "郑严",
        "biography": "",
        "paragraphs": [
            "白露边秋早，皇华戎事催。已推仙省妙，更是幕中才。",
            "出饯倾朝列，深功伫帝台。坐闻长策利，终见勒铭回。"
        ],
        "notes": [
            ""
        ],
        "volume": "卷七百七十六",
        "no#": 23
    },
    {
        "title": "险竿行",
        "author": "柳曾",
        "biography": "",
        "paragraphs": [
            "山险惊摧辀，水险能覆舟。奈何平地不肯立，",
            "尔今轻命重黄金，忠孝两亏徒尔夸。始以险技悦君目，",
            "险竿儿，听我语，更有险徒险于汝。重于权者失君恩，",
            "上得不下下不得，我谓此辈险于险竿儿。"
        ],
        "notes": [
            ""
        ],
        "volume": "卷七百七十六",
        "no#": 24
    },
    {
        "title": "琵琶行",
        "author": "牛殳",
        "biography": "",
        "paragraphs": [
            "何人㔉得一片木，三尺春冰五音足。一弹决破真珠囊，",
            "秋鸿叫侣代云黑，猩猩夜啼蛮月明。潏潏汩汩声不定，",
            "青山飞起不压物，野水流来欲湿人。伤心忆得陈后主，",
            "二妃哭处山重重，二妃没后云溶溶。夜深霜露锁空庙，",
            "当时二十四友人，手把金杯听不足。又似贾客蜀道间，",
            "引之于山，兽不能走。吹之于水，鱼不能游。",
            "方知此艺不可有，人间万事凭双手。若何为我再三弹，"
        ],
        "notes": [
            ""
        ],
        "volume": "卷七百七十六",
        "no#": 25
    },
    {
        "title": "方响歌",
        "author": "牛殳",
        "biography": "",
        "paragraphs": [
            "乐中何乐偏堪赏，无过夜深听方响。缓击急击曲未终，",
            "高楼漏滴金壶水，碎电打著山寺钟。又似公卿入朝去，",
            "长短参差十六片，敲击宫商无不遍。此乐不教外人闻，"
        ],
        "notes": [
            ""
        ],
        "volume": "卷七百七十六",
        "no#": 26
    },
    {
        "title": "经太华",
        "author": "卫光一",
        "biography": "",
        "paragraphs": [
            "太华五千寻，重岩合遝起。势飞白云外，影倒黄河里。",
            "上有千莲叶，服之久不死。山高采难得，叹息徒仰止。"
        ],
        "notes": [
            ""
        ],
        "volume": "卷七百七十六",
        "no#": 27
    },
    {
        "title": "季夏入北山",
        "author": "林璠",
        "biography": "",
        "paragraphs": [
            "整驾俟明发，逶迤历险途。天形逼峰尽，地势入溪无。",
            "树绕圆潭密，云横叠障孤。谁怜后时者，六月未南图。"
        ],
        "notes": [
            ""
        ],
        "volume": "卷七百七十六",
        "no#": 28
    },
    {
        "title": "适思",
        "author": "颜胄",
        "biography": "",
        "paragraphs": [
            "芳岁不我与，飒然凉风生。繁华扫地歇，蟋蟀充堂鸣。",
            "感物增忧思，奋衣出游行。行值古墓林，白骨下纵横。",
            "田竖鞭髑髅，村童扫精灵。精灵无奈何，像设安所荣。",
            "石人徒瞑目，表柱烧无声。试读碑上文，乃是昔时英。",
            "位极君诏葬，勋高盈忠贞。宠终禁樵采，立嗣修坟茔。",
            "运否前政缺，群盗多蚊虻。即此丘垄坏，铁心为沾缨。",
            "当其崇树日，岂意侵夺并。冥漠生变故，凄凉结幽明。",
            "悲端岂自我，外物纷相萦。所适非所见，前登江上城。",
            "倚楼临绿水，一望解伤情。"
        ],
        "notes": [
            ""
        ],
        "volume": "卷七百七十六",
        "no#": 29
    }
]