[
    {
        "title": "翰林作",
        "author": "刘邺",
        "biography": "",
        "paragraphs": [
            "曾是江波垂钓人，自怜深厌九衢尘。浮生渐老年随水，",
            "多惭不是相如笔，虚直金銮接侍臣。"
        ],
        "notes": [
            ""
        ],
        "volume": "卷六百零七",
        "no#": 1
    },
    {
        "title": "待漏院吟",
        "author": "刘邺",
        "biography": "",
        "paragraphs": [
            "玉堂帘外独迟迟，明月初沉勘契时。",
            "闲听景阳钟尽后，两莺飞上万年枝。"
        ],
        "notes": [
            ""
        ],
        "volume": "卷六百零七",
        "no#": 2
    },
    {
        "title": "慧山寺肄业送怀坦上人",
        "author": "李骘",
        "biography": "",
        "paragraphs": [
            "流水何山分，浮云空中遇。我生无根株，聚散亦难固。",
            "忆昨斗龙春，岩栖侣高步。清怀去羁束，幽境无滓污。",
            "日落九峰明，烟生万华暮。兹欢未云隔，前笑倏已故。",
            "四时难信留，百草换霜露。离襟一成解，怅抱将何谕。",
            "惊泉有余哀，永日谁与度。缅思孤帆影，再往重江路。",
            "去去忽凄悲，因风暂回顾。"
        ],
        "notes": [
            ""
        ],
        "volume": "卷六百零七",
        "no#": 3
    },
    {
        "title": "读惠山若冰师集因题故院三首",
        "author": "李骘",
        "biography": "",
        "paragraphs": [
            "五天何处望，心念起皆知。化塔留今日，泉鸣自昔时。",
            "古苔生石静，秋草满山悲。莫道声容远，长歌白雪词。",
            "高怀逢异境，佳句想吟频。月冷松溪夜，烟浓草寺春。",
            "浮云将世远，清听与名新。不见开岩日，空为拜影人。",
            "景物搜求歇，山云放纵飞。树寒烟鹤去，池静水龙归。",
            "暗榻尘飘满，阴簷月到稀。何年灯焰尽，风动影堂扉。"
        ],
        "notes": [
            ""
        ],
        "volume": "卷六百零七",
        "no#": 4
    },
    {
        "title": "自惠山至吴下寄酬南徐从事",
        "author": "李骘",
        "biography": "",
        "paragraphs": [
            "不接芳晨游，独此长洲苑。风颜一成阻，翰墨劳空返。",
            "悠悠汀渚长，杳杳苹花晚。如何西府欢，尚念东吴远。",
            "瑶音动清韵，兰思芬盈畹。犹及九峰春，归吟白云𪩘。"
        ],
        "notes": [
            ""
        ],
        "volume": "卷六百零七",
        "no#": 5
    },
    {
        "title": "中秋夜戏酬顾道流",
        "author": "孙蜀",
        "biography": "",
        "paragraphs": [
            "不那此身偏爱月，等闲看月即更深。",
            "仙翁每被嫦娥使，一度逢圆一度吟。"
        ],
        "notes": [
            ""
        ],
        "volume": "卷六百零七",
        "no#": 6
    },
    {
        "title": "咏燕上主司郑愚",
        "author": "欧阳澥",
        "biography": "",
        "paragraphs": [
            "翩翩双燕画堂开，送古迎今几万回。",
            "长向春秋社前后，为谁归去为谁来。"
        ],
        "notes": [
            ""
        ],
        "volume": "卷六百零七",
        "no#": 7
    },
    {
        "title": "句",
        "author": "欧阳澥",
        "biography": "",
        "paragraphs": [
            "黄菊离家十四年。",
            "离家已是梦松年。",
            "落日望乡处，何人知客情？"
        ],
        "notes": [
            ""
        ],
        "volume": "卷六百零七",
        "no#": 8
    },
    {
        "title": "自咏豆花",
        "author": "陈黯",
        "biography": "",
        "paragraphs": [
            "玳瑁应难比，斑犀定不加。天嫌未端正，满面与妆花。"
        ],
        "notes": [
            ""
        ],
        "volume": "卷六百零七",
        "no#": 9
    },
    {
        "title": "雪诗",
        "author": "张孜",
        "biography": "",
        "paragraphs": [
            "长安大雪天，鸟雀难相觅。其中豪贵家，捣椒泥四壁。",
            "到处𦶟红炉，周回下罗幂。暖手调金丝，蘸甲斟琼液。",
            "醉唱玉尘飞，困融香汗滴。岂知饥寒人，手脚生皴劈。"
        ],
        "notes": [
            ""
        ],
        "volume": "卷六百零七",
        "no#": 10
    },
    {
        "title": "句",
        "author": "张孜",
        "biography": "",
        "paragraphs": [
            "著牙卖朱紫，断钱赊举选。",
            "华山秀作英雄骨，黄河泻出纵横才。",
            "梦破青霄春，烟霞无去尘。若夸郭璞五色笔，"
        ],
        "notes": [
            ""
        ],
        "volume": "卷六百零七",
        "no#": 11
    },
    {
        "title": "赠妓仙哥",
        "author": "郑仁表",
        "biography": "",
        "paragraphs": [
            "严吹如何下太清，玉肌无疹六铢轻。",
            "自知不是流霞酌，愿听云和瑟一声。"
        ],
        "notes": [
            ""
        ],
        "volume": "卷六百零七",
        "no#": 12
    },
    {
        "title": "赠妓命洛真",
        "author": "郑仁表",
        "biography": "",
        "paragraphs": [
            "巧制新章拍拍新，金罍巡举助精神。",
            "时时欲得横波眄，又怕回筹错指人。"
        ],
        "notes": [
            ""
        ],
        "volume": "卷六百零七",
        "no#": 13
    },
    {
        "title": "句",
        "author": "郑仁表",
        "biography": "",
        "paragraphs": [
            "文章世上争开路，阀阅山东拄破天。"
        ],
        "notes": [
            ""
        ],
        "volume": "卷六百零七",
        "no#": 14
    },
    {
        "title": "杜甫同谷茅茨",
        "author": "赵鸿",
        "biography": "",
        "paragraphs": [
            "工部栖迟后，邻家大半无。青羌迷道路，白社寄杯盂。",
            "大雅何人继，全生此地孤。孤云飞鸟什，空勒旧山隅。"
        ],
        "notes": [
            ""
        ],
        "volume": "卷六百零七",
        "no#": 15
    },
    {
        "title": "栗亭",
        "author": "赵鸿",
        "biography": "",
        "paragraphs": [
            "杜甫栗亭诗，诗人多在口。悠悠二甲子，题纪今何有。"
        ],
        "notes": [
            ""
        ],
        "volume": "卷六百零七",
        "no#": 16
    },
    {
        "title": "泥功山",
        "author": "赵鸿",
        "biography": "",
        "paragraphs": [
            "立石泥功状，天然诡怪形。未尝私祸福，终不费丹青。"
        ],
        "notes": [
            ""
        ],
        "volume": "卷六百零七",
        "no#": 17
    },
    {
        "title": "昆明池织女石",
        "author": "童翰卿",
        "biography": "",
        "paragraphs": [
            "一片昆明石，千秋织女名。见人虚脉脉，临水更盈盈。",
            "苔作轻衣色，波为促杼声。岸云连鬓湿，沙月对眉生。",
            "有脸莲同笑，无心鸟不惊。还如朝镜里，形影两分明。"
        ],
        "notes": [
            ""
        ],
        "volume": "卷六百零七",
        "no#": 18
    },
    {
        "title": "绝句",
        "author": "童翰卿",
        "biography": "",
        "paragraphs": [
            "大朴逐物尽，哀我天地功。争得荣辱心，洒然归西风。"
        ],
        "notes": [
            ""
        ],
        "volume": "卷六百零七",
        "no#": 19
    }
]