[
    {
        "title": "相见欢",
        "author": "薛昭蕴",
        "biography": "",
        "paragraphs": [
            "罗襦绣袂香红，画堂中。细草平沙蕃马、小屏风。",
            "卷罗幕，凭妆阁，思无穷。暮雨轻烟魂断、隔帘栊。"
        ],
        "notes": [
            ""
        ],
        "volume": "卷八百九十四",
        "no#": 1
    },
    {
        "title": "醉公子",
        "author": "薛昭蕴",
        "biography": "",
        "paragraphs": [
            "慢绾青丝发，光砑吴绫袜。床上小熏笼，韶州新退红。",
            "叵耐无端处，撚得从头污。恼得眼慵开，问人闲事来。"
        ],
        "notes": [
            ""
        ],
        "volume": "卷八百九十四",
        "no#": 2
    },
    {
        "title": "女冠子",
        "author": "薛昭蕴",
        "biography": "",
        "paragraphs": [
            "求仙去也，翠钿金篦尽舍。入岩峦，雾卷黄罗帔，",
            "野烟溪洞冷，林月石桥寒。静夜松风下，礼天坛。",
            "云罗雾縠，新授明威法箓。降真函，髻绾青丝发，",
            "往来云过五，去住岛经三。正遇刘郎使，启瑶缄。"
        ],
        "notes": [
            ""
        ],
        "volume": "卷八百九十四",
        "no#": 3
    },
    {
        "title": "浣溪沙",
        "author": "薛昭蕴",
        "biography": "",
        "paragraphs": [
            "红蓼渡头秋正雨，印沙鸥迹自成行，整鬟飘袖野风香。",
            "不语含嚬深浦里，几回愁煞棹船郎，燕归帆尽水茫茫。",
            "钿匣菱花锦带垂，静临兰槛卸头时，约鬟低珥算归期。",
            "花茂草青湘渚阔，梦余空有漏依依，二年终日损芳菲。",
            "粉上依稀有泪痕，郡庭花落欲黄昏，远情深恨与谁论。",
            "记得去年寒食日，延秋门外卓金轮，日斜人散暗销魂。",
            "握手河桥柳似金，蜂须轻惹百花心，蕙风兰思寄清琴。",
            "意满便同春水满，情深还似酒杯深，楚烟湘月两沉沉。",
            "帘外三间出寺墙，满街垂柳绿阴长，嫩红轻翠间浓妆。",
            "瞥地见时犹可哥，却来闲处暗思量，如今情事隔仙乡。",
            "江馆清秋缆客船，故人相送夜开筵，麝烟兰焰簇花钿。",
            "正是断魂迷楚雨，不堪离恨咽湘弦，月高霜白水连天。",
            "倾国倾城恨有余，几多红泪泣姑苏，倚风凝睇雪肌肤。",
            "吴主山河空落日，越王宫殿半平芜，藕花菱蔓满平湖。",
            "越女淘金春水上，步摇云鬓佩鸣珰，渚风江草又清香。",
            "不为远山凝翠黛，只应含恨向斜阳，碧桃花谢忆刘郎。"
        ],
        "notes": [
            ""
        ],
        "volume": "卷八百九十四",
        "no#": 4
    },
    {
        "title": "谒金门",
        "author": "薛昭蕴",
        "biography": "",
        "paragraphs": [
            "春满院，叠损罗衣金线。睡觉水精帘未卷，帘前双语燕。",
            "斜掩金铺一扇，满地落花千片。早是相思肠欲断，"
        ],
        "notes": [
            ""
        ],
        "volume": "卷八百九十四",
        "no#": 5
    },
    {
        "title": "喜迁莺",
        "author": "薛昭蕴",
        "biography": "",
        "paragraphs": [
            "残蟾落，晓钟鸣，羽化觉身轻。乍无春睡有余酲，",
            "紫陌长，襟袖冷，不是人间风景。回看尘土似前生，",
            "金门晓，玉京春，骏马骤轻尘。桦烟深处白衫新，",
            "九陌喧，千户启，满袖桂香风细。杏园欢宴曲江滨，",
            "清明节，雨晴天，得意正当年。马骄泥软锦连干，",
            "花色融，人竞赏，尽是绣鞍朱鞅。日斜无计更留连，"
        ],
        "notes": [
            ""
        ],
        "volume": "卷八百九十四",
        "no#": 6
    },
    {
        "title": "小重山",
        "author": "薛昭蕴",
        "biography": "",
        "paragraphs": [
            "春到长门春草青，玉阶华露滴、月胧明。",
            "东风吹断紫箫声，宫漏促、帘外晓啼莺。",
            "愁极梦难成，红妆流宿泪、不胜情。手挪裙带绕花行，",
            "秋到长门秋草黄，画梁双燕去、出宫墙。",
            "玉箫无复理霓裳，金蝉坠、鸾镜掩休妆。",
            "忆昔在昭阳，舞衣红绶带、绣鸳鸯。至今犹惹御炉香，"
        ],
        "notes": [
            ""
        ],
        "volume": "卷八百九十四",
        "no#": 7
    },
    {
        "title": "离别难",
        "author": "薛昭蕴",
        "biography": "",
        "paragraphs": [
            "宝马晓鞲雕鞍，罗帏乍别情难。那堪春景媚，送君千万里。",
            "半妆珠翠落，露华寒。红蜡烛，青丝曲，偏能钩引泪阑干。",
            "良夜促，香尘绿，魂欲迷，檀眉半敛愁低。未别心先咽，"
        ],
        "notes": [
            ""
        ],
        "volume": "卷八百九十四",
        "no#": 8
    },
    {
        "title": "荷叶杯",
        "author": "顾夐",
        "biography": "",
        "paragraphs": [
            "春尽小庭花落，寂寞，凭槛敛双眉。忍教成病忆佳期，",
            "歌发谁家筵上，寥亮，别恨正悠悠。兰釭背帐月当楼，",
            "弱柳好花尽拆，晴陌，陌上少年郎。满身兰麝扑人香，",
            "记得那时相见，胆战，鬓乱四肢柔。泥人无语不抬头，",
            "夜久歌声怨咽，残月，菊冷露微微。看看湿透缕金衣，",
            "我忆君诗最苦，知否，字字尽关心。红笺写寄表情深，",
            "金鸭香浓鸳被，枕腻，小髻簇花钿。腰如细柳脸如莲，",
            "曲砌蝶飞烟暖，春半，花发柳垂条。花如双脸柳如腰，",
            "一去又乖期信，春尽，满院长莓苔。手挪裙带独裴回，"
        ],
        "notes": [
            ""
        ],
        "volume": "卷八百九十四",
        "no#": 9
    },
    {
        "title": "甘州子",
        "author": "顾夐",
        "biography": "",
        "paragraphs": [
            "一炉龙麝锦帷傍，屏掩映，烛荧煌。禁楼刁斗喜初长，",
            "每逢清夜与良晨，多怅望，足伤神。云迷水隔意中人，",
            "曾如刘阮访仙踪，深洞客，此时逢。绮筵散后绣衾同。",
            "款曲见韶容。山枕上，长是怯晨钟。",
            "露桃花里小楼深，持玉盏，听瑶琴。醉归青琐入鸳衾，",
            "红炉深夜醉调笙，敲拍处，玉纤轻。小屏古画岸低平，"
        ],
        "notes": [
            ""
        ],
        "volume": "卷八百九十四",
        "no#": 10
    },
    {
        "title": "遐方怨",
        "author": "顾夐",
        "biography": "",
        "paragraphs": [
            "帘影细，簟文平。象纱笼玉指，缕金罗扇轻。",
            "嫩红双脸似花明，两条眉黛远山横。",
            "凤箫歇，镜尘生。辽塞音书绝，梦魂长暗惊。",
            "玉郎经岁负娉婷，教人争不恨无情。"
        ],
        "notes": [
            ""
        ],
        "volume": "卷八百九十四",
        "no#": 11
    },
    {
        "title": "诉衷情",
        "author": "顾夐",
        "biography": "",
        "paragraphs": [
            "香灭帘垂春漏永，整鸳衾。罗带重，双凤，缕黄金。",
            "窗外月光临，沉沉。断肠无处寻，负春心。",
            "永夜抛人何处去，绝来音。香阁掩，眉敛，月将沈。",
            "争忍不相寻，怨孤衾。换我心，为你心，始知相忆深。"
        ],
        "notes": [
            ""
        ],
        "volume": "卷八百九十四",
        "no#": 12
    },
    {
        "title": "杨柳枝",
        "author": "顾夐",
        "biography": "",
        "paragraphs": [
            "秋夜香闺思寂寥，漏迢迢。鸳帏罗幌麝烟销，烛光摇。",
            "正忆玉郎游荡去，无寻处。更闻帘外雨潇潇，滴芭蕉。"
        ],
        "notes": [
            ""
        ],
        "volume": "卷八百九十四",
        "no#": 13
    },
    {
        "title": "醉公子",
        "author": "顾夐",
        "biography": "",
        "paragraphs": [
            "漠漠秋云澹，红藕香侵槛。枕倚小山屏，金铺向晚扃。",
            "睡起横波慢，独望情何限。衰柳数声蝉，魂销似去年。",
            "岸柳垂金线，雨晴莺百转。家住绿杨边，往来多少年。",
            "马嘶芳草远，高楼帘半卷。敛袖翠蛾攒，相逢尔许难。"
        ],
        "notes": [
            ""
        ],
        "volume": "卷八百九十四",
        "no#": 14
    },
    {
        "title": "酒泉子",
        "author": "顾夐",
        "biography": "",
        "paragraphs": [
            "杨柳无风，轻惹春烟残雨。杏花愁，莺正语，画楼东。",
            "锦屏寂寞思无穷，还是不知消息。镜尘生，珠泪滴，",
            "罗带缕金，兰麝烟凝魂断。画屏欹，云鬓乱，恨难任。",
            "几回垂泪滴鸳衾，薄情何处去？月临窗，花满树，",
            "小槛日斜，风度绿窗人悄悄。翠帏闲掩舞双鸾，旧香寒。",
            "别来情绪转难判，韶颜看却老。依稀粉上有啼痕，暗销魂。",
            "黛薄红深，约掠绿鬟云腻。小鸳鸯，金翡翠，称人心。",
            "锦鳞无处传幽意，海燕兰堂春又去。来年书，千点泪，",
            "掩却菱花，收拾翠钿休上面。金虫玉燕锁香奁，恨厌厌。",
            "云鬟半坠懒重𥮾，泪侵山枕湿。银灯背帐梦方酣，",
            "水碧风清，入槛细香红藕腻。谢娘敛翠恨无涯，小屏斜。",
            "堪憎荡子不还家，谩留罗带结。帐深枕腻炷沉烟，",
            "黛怨红羞，掩映画堂春欲暮。残花微雨隔青楼，思悠悠。",
            "芳菲时节看将度，寂寞无人还独语。画罗襦，香粉污，"
        ],
        "notes": [
            ""
        ],
        "volume": "卷八百九十四",
        "no#": 15
    },
    {
        "title": "浣溪沙",
        "author": "顾夐",
        "biography": "",
        "paragraphs": [
            "春色迷人恨正赊，可堪荡子不还家，细风轻露著梨花。",
            "帘外有情双燕扬，槛前无力绿杨斜，小屏狂梦极天涯。",
            "红藕香寒翠渚平，月笼虚阁夜蛩清，塞鸿惊梦两牵情。",
            "宝帐玉炉残麝冷，罗衣金缕暗尘生，小窗孤烛泪纵横。",
            "荷芰风轻帘幕香，绣衣㶉𫛶泳回塘，小屏闲掩旧潇湘。",
            "恨入空帏鸾影独，泪凝双脸渚莲光，薄情年少悔思量。",
            "惆怅经年别谢娘，月窗花院好风光，此时相望最情伤。",
            "青鸟不来传锦字，瑶姬何处锁兰房，忍教魂梦两茫茫。",
            "庭菊飘黄玉露浓，冷莎偎砌隐鸣蛩，何期良夜得相逢。",
            "背帐风摇红蜡滴，惹香暖梦绣衾重，觉来枕上怯晨钟。",
            "云澹风高叶乱飞，小庭寒雨绿苔微，深闺人静掩屏帷。",
            "粉黛暗愁金带枕，鸳鸯空绕画罗衣，那堪孤负不思归。",
            "雁响遥天玉漏清，小纱窗外月胧明，翠帏金鸭炷香平。",
            "何处不归音信断，良宵空使梦魂惊，簟凉枕冷不胜情。",
            "露白蟾明又到秋，佳期幽会两悠悠，梦牵情役几时休。",
            "记得泥人微敛黛，无言斜倚小书楼。暗思前事不胜愁。"
        ],
        "notes": [
            ""
        ],
        "volume": "卷八百九十四",
        "no#": 16
    },
    {
        "title": "更漏子",
        "author": "顾夐",
        "biography": "",
        "paragraphs": [
            "旧欢娱，新怅望，拥鼻含嚬楼上。浓柳翠，晚霞微，",
            "帘半卷，屏斜掩，远岫参差迷眼。歌满耳，酒盈尊，"
        ],
        "notes": [
            ""
        ],
        "volume": "卷八百九十四",
        "no#": 17
    },
    {
        "title": "应天长",
        "author": "顾夐",
        "biography": "",
        "paragraphs": [
            "瑟瑟罗裙金线缕，轻透鹅黄香画袴。垂交带，盘鹦鹉，",
            "背人匀檀注，慢转娇波偷觑。敛黛春情暗许，倚屏慵不语。"
        ],
        "notes": [
            ""
        ],
        "volume": "卷八百九十四",
        "no#": 18
    },
    {
        "title": "渔歌子",
        "author": "顾夐",
        "biography": "",
        "paragraphs": [
            "晓风清，幽沼绿，倚阑凝望珍禽浴。画帘垂，翠屏曲，",
            "好摅怀，堪寓目，身闲心静平生足。酒杯深，光影促，"
        ],
        "notes": [
            ""
        ],
        "volume": "卷八百九十四",
        "no#": 19
    },
    {
        "title": "河传",
        "author": "顾夐",
        "biography": "",
        "paragraphs": [
            "燕扬晴景。小窗屏暖，鸳鸯交颈。菱花掩却翠鬟欹，",
            "绣帏香断金㶉𫛶。无消息，心事空相忆。倚东风，",
            "曲槛，春晚。碧流纹细，绿杨丝软。露华鲜，杏枝繁。",
            "莺转，野芜平似剪。",
            "直是人间到天上，堪游赏，醉眼疑屏障。对池塘，",
            "棹举，舟去。波光渺渺，不知何处。岸花汀草共依依，",
            "天涯离恨江声咽，啼猿切，此意向谁说？倚兰桡，"
        ],
        "notes": [
            ""
        ],
        "volume": "卷八百九十四",
        "no#": 20
    },
    {
        "title": "木兰花",
        "author": "顾夐",
        "biography": "",
        "paragraphs": [
            "月照玉楼春漏促，飒飒风摇庭砌竹。梦惊鸳被觉来时，",
            "惆怅少年游冶去，枕上两蛾攒细绿。晓莺帘外语花枝，",
            "柳映玉楼春日晚，雨细风轻烟草软。画堂鹦鹉语雕笼，",
            "香灭绣帏人寂寂，倚槛无言愁思远。恨郎何处纵疏狂，",
            "月皎露华窗影细，风送菊香黏绣袂。博山炉冷水沉微，",
            "懒展罗衾垂玉箸，羞对菱花𥮾宝髻。良宵好事枉教休，",
            "拂水双飞来去燕，曲槛小屏山六扇。春愁凝思结眉心，",
            "话别情多声欲战，玉箸痕留红粉面。镇长独立到黄昏，"
        ],
        "notes": [
            ""
        ],
        "volume": "卷八百九十四",
        "no#": 21
    },
    {
        "title": "虞美人",
        "author": "顾夐",
        "biography": "",
        "paragraphs": [
            "晓莺啼破相思梦，帘卷金泥凤。宿妆犹在酒初醒，",
            "香檀细画侵桃脸，罗袂轻轻敛。佳期堪恨再难寻，",
            "触帘风送景阳钟，鸳被绣花重。晓帏初卷冷烟浓，",
            "起来无语理朝妆，宝匣镜凝光。绿荷相倚满池塘，",
            "翠屏闲掩垂珠箔，丝雨笼池阁。露粘红藕咽清香，",
            "小金㶉𫛶沈烟细，腻枕堆云髻。浅眉微敛注檀轻，",
            "碧梧桐映纱窗晚，花谢莺声懒。小屏屈曲掩青山，",
            "颠狂年少轻离别，孤负春时节。画罗红袂有啼痕，",
            "深闺春色劳思想，恨共春芜长。黄鹂娇转泥芳妍，",
            "凭阑愁立双蛾细，柳影斜摇砌。玉郎还是不还家，",
            "少年艳质胜琼英，早晚别三清。莲冠稳𥮾钿篦横，",
            "迟迟少转腰身袅，翠靥眉心小。醮坛风急杏枝香，"
        ],
        "notes": [
            ""
        ],
        "volume": "卷八百九十四",
        "no#": 22
    },
    {
        "title": "临江仙",
        "author": "顾夐",
        "biography": "",
        "paragraphs": [
            "碧染长空池似镜，倚楼闲望凝情。满衣红藕细香清。",
            "象床珍簟，山障掩，玉琴横。",
            "暗想昔时欢笑事，如今赢得愁生。博山炉暖澹烟轻。",
            "蝉吟人静，残日傍，小窗明。",
            "幽闺小槛春光晚，柳浓花澹莺稀。旧欢思想尚依依。",
            "翠嚬红敛，终日损芳菲。",
            "何事狂夫音信断，不如梁燕犹归。画堂深处麝烟微。",
            "屏虚枕冷，风细雨霏霏。",
            "月色穿帘风入竹，倚屏双黛愁时。砌花含露两三枝。",
            "如啼恨脸，魂断损容仪。",
            "香烬暗销金鸭冷，可堪孤负前期。绣襦不整鬓鬟欹。",
            "几多惆怅，情绪在天涯。"
        ],
        "notes": [
            ""
        ],
        "volume": "卷八百九十四",
        "no#": 23
    },
    {
        "title": "献衷心",
        "author": "顾夐",
        "biography": "",
        "paragraphs": [
            "绣鸳鸯帐暖，画孔雀屏欹。人悄悄，月明时。",
            "想昔年欢笑，恨今日分离。银釭背，铜漏永，阻佳期。",
            "小炉烟细，虚阁帘垂。几多心事，暗地思惟。被娇娥牵役，"
        ],
        "notes": [
            ""
        ],
        "volume": "卷八百九十四",
        "no#": 24
    },
    {
        "title": "女冠子",
        "author": "鹿虔扆",
        "biography": "",
        "paragraphs": [
            "凤楼琪树，惆怅刘郎一去。正春深，洞里愁空结，",
            "竹疏斋殿迥，松密醮坛阴。倚云低首望，可知心。",
            "步虚坛上，绛节霓旌相向。引真仙，玉佩摇蟾影，",
            "露浓霜简湿，风紧羽衣偏。欲留难得住，却归天。"
        ],
        "notes": [
            ""
        ],
        "volume": "卷八百九十四",
        "no#": 25
    },
    {
        "title": "思越人",
        "author": "鹿虔扆",
        "biography": "",
        "paragraphs": [
            "翠屏欹，银烛背，漏残清夜迢迢。双带绣窠盘锦荐，",
            "珊瑚枕腻鸦鬟乱，玉纤慵整云散。苦是适来新梦见，"
        ],
        "notes": [
            ""
        ],
        "volume": "卷八百九十四",
        "no#": 26
    },
    {
        "title": "虞美人",
        "author": "鹿虔扆",
        "biography": "",
        "paragraphs": [
            "卷荷香澹浮烟渚，绿嫩擎新雨。琐窗疏透晓风清，",
            "九疑黛色屏斜掩，枕上眉心敛。不堪相望病将成，"
        ],
        "notes": [
            ""
        ],
        "volume": "卷八百九十四",
        "no#": 27
    },
    {
        "title": "临江仙",
        "author": "鹿虔扆",
        "biography": "",
        "paragraphs": [
            "金锁重门荒苑静，绮窗愁对秋空。翠华一去寂无踪。",
            "玉楼歌吹，声断已随风。",
            "烟月不知人事改，夜阑还照深宫。藕花相向野塘中。",
            "暗伤亡国，清露泣香红。",
            "无赖晓莺惊梦断，起来残酒初醒。映窗丝柳袅烟青。",
            "翠帘慵卷，约砌杏花零。",
            "一自玉郎游冶去，莲凋月惨仪形。暮天微雨洒闲庭。",
            "手挪裙带，无语倚云屏。"
        ],
        "notes": [
            ""
        ],
        "volume": "卷八百九十四",
        "no#": 28
    }
]