[
    {
        "title": "和浔阳宰感旧绝句五首",
        "author": "李中",
        "biography": "",
        "paragraphs": [
            "追感古今情不已，竹轩闲取史书看。",
            "欲亲往哲无因见，空树临风襟袖寒。",
            "浔阳物景真难及，练泻澄江最好看。",
            "曾上虚楼吟倚槛，五峰擎雪照人寒。",
            "园林春媚千花发，烂熳如将画障看。",
            "惟爱松筠多冷淡，青青偏称雪霜寒。",
            "知君百里鸣琴处，公退千山尽日看。",
            "政化有同风偃草，更将余力拯孤寒。",
            "昔岁寻芳忻得侣，江堤物景尽情看。",
            "就中吟恋垂杨下，撼起啼莺晚吹寒。"
        ],
        "notes": [
            ""
        ],
        "volume": "卷七百五十",
        "no#": 1
    },
    {
        "title": "哭柴郎中",
        "author": "李中",
        "biography": "",
        "paragraphs": [
            "昔岁遭逢在海城，曾容孤迹奉双旌。酒边不厌笙歌盛，",
            "音尘自此无因问，泪洒川波夕照明。"
        ],
        "notes": [
            ""
        ],
        "volume": "卷七百五十",
        "no#": 2
    },
    {
        "title": "访章禅老",
        "author": "李中",
        "biography": "",
        "paragraphs": [
            "比寻禅客叩禅机，澄却心如月在池。",
            "松下偶然醒一梦，却成无语问吾师。"
        ],
        "notes": [
            ""
        ],
        "volume": "卷七百五十",
        "no#": 3
    },
    {
        "title": "泊秋浦",
        "author": "李中",
        "biography": "",
        "paragraphs": [
            "苇岸风高宿雁惊，维舟特地起乡情。",
            "渔儿隔水吹横笛，半夜空江月正明。"
        ],
        "notes": [
            ""
        ],
        "volume": "卷七百五十",
        "no#": 4
    },
    {
        "title": "闲居言怀",
        "author": "李中",
        "biography": "",
        "paragraphs": [
            "未达难随众，从他俗所憎。闲听九秋雨，远忆四明僧。",
            "病后倦吟啸，贫来疏友朋。寂寥元合道，未必是无能。"
        ],
        "notes": [
            ""
        ],
        "volume": "卷七百五十",
        "no#": 5
    },
    {
        "title": "舟次彭泽",
        "author": "李中",
        "biography": "",
        "paragraphs": [
            "飘泛经彭泽，扁舟思莫穷。无人秋浪晚，一岸蓼花风。",
            "乡里梦渐远，交亲书未通。今宵见圆月，难坐冷光中。"
        ],
        "notes": [
            ""
        ],
        "volume": "卷七百五十",
        "no#": 6
    },
    {
        "title": "宿钟山知觉院",
        "author": "李中",
        "biography": "",
        "paragraphs": [
            "宿投林下寺，中夜觉神清。磬罢僧初定，山空月又生。",
            "笼灯吐冷艳，岩树起寒声。待晓红尘里，依前冒远程。"
        ],
        "notes": [
            ""
        ],
        "volume": "卷七百五十",
        "no#": 7
    },
    {
        "title": "游茅山二首",
        "author": "李中",
        "biography": "",
        "paragraphs": [
            "绿藓深迎步，红霞烂满衣。洞天应不远，鸾鹤向人飞。",
            "茅许仙踪在，烟霞一境清。夷希何许叩，松径月空明。"
        ],
        "notes": [
            ""
        ],
        "volume": "卷七百五十",
        "no#": 8
    },
    {
        "title": "鹤",
        "author": "李中",
        "biography": "",
        "paragraphs": [
            "九皋羽翼下晴空，万里心难驻玉笼。清露滴时翘藓径，",
            "好共灵龟作俦侣，十洲三岛逐仙翁。"
        ],
        "notes": [
            ""
        ],
        "volume": "卷七百五十",
        "no#": 9
    },
    {
        "title": "暮春吟怀寄姚端先辈",
        "author": "李中",
        "biography": "",
        "paragraphs": [
            "无奈诗魔旦夕生，更堪芳草满长汀。故人还爽花前约，",
            "何时得见登龙客，隔却千山万仞青。"
        ],
        "notes": [
            ""
        ],
        "volume": "卷七百五十",
        "no#": 10
    },
    {
        "title": "送圆上人归庐山",
        "author": "李中",
        "biography": "",
        "paragraphs": [
            "莲宫旧隐尘埃外，策杖临风拂袖还。踏雪独寻青嶂下，",
            "预想松轩夜禅处，虎溪圆月照空山。"
        ],
        "notes": [
            ""
        ],
        "volume": "卷七百五十",
        "no#": 11
    },
    {
        "title": "送相里秀才之匡山国子监",
        "author": "李中",
        "biography": "",
        "paragraphs": [
            "气秀情闲杳莫群，庐山游去志求文。已能探虎穷骚雅，",
            "业成早赴春闱约，要使嘉名海内闻。"
        ],
        "notes": [
            ""
        ],
        "volume": "卷七百五十",
        "no#": 12
    },
    {
        "title": "渔父二首",
        "author": "李中",
        "biography": "",
        "paragraphs": [
            "偶向芦花深处行，溪光山色晚来晴。",
            "渔家开户相迎接，稚子争窥犬吠声。",
            "雪鬓衰髯白布袍，笑携赪鲤换村醪。",
            "殷勤留我宿溪上，钓艇归来明月高。"
        ],
        "notes": [
            ""
        ],
        "volume": "卷七百五十",
        "no#": 13
    },
    {
        "title": "旅次闻砧",
        "author": "李中",
        "biography": "",
        "paragraphs": [
            "砧杵谁家夜捣衣，金风淅淅露微微。",
            "月中独坐不成寐，旧业经年未得归。"
        ],
        "notes": [
            ""
        ],
        "volume": "卷七百五十",
        "no#": 14
    },
    {
        "title": "寄杨先生",
        "author": "李中",
        "biography": "",
        "paragraphs": [
            "仙翁别后无信，应共烟霞卜邻。莫把壶中秘诀，",
            "安得一招琴酒，与君共泛天津。"
        ],
        "notes": [
            ""
        ],
        "volume": "卷七百五十",
        "no#": 15
    },
    {
        "title": "对酒招陈昭用",
        "author": "李中",
        "biography": "",
        "paragraphs": [
            "花开叶落堪悲，似水年光暗移。身世都如梦役，",
            "幸有一壶清酒，且来闲语希夷。"
        ],
        "notes": [
            ""
        ],
        "volume": "卷七百五十",
        "no#": 16
    },
    {
        "title": "旅夜闻笛",
        "author": "李中",
        "biography": "",
        "paragraphs": [
            "长笛起谁家，秋凉夜漏赊。一声来枕上，孤客在天涯。",
            "木末风微动，窗前月渐斜。暗牵诗思苦，不独落梅花。"
        ],
        "notes": [
            ""
        ],
        "volume": "卷七百五十",
        "no#": 17
    },
    {
        "title": "送绍明上人之毗陵",
        "author": "李中",
        "biography": "",
        "paragraphs": [
            "忽起毗陵念，飘然不可留。听蝉离古寺，携锡上扁舟。",
            "月出沙汀冷，风高苇岸秋。回期端的否，千里路悠悠。"
        ],
        "notes": [
            ""
        ],
        "volume": "卷七百五十",
        "no#": 18
    },
    {
        "title": "再到山阳寻故人不遇二首",
        "author": "李中",
        "biography": "",
        "paragraphs": [
            "维舟登野岸，因访故人居。乱后知何处，荆榛匝弊庐。",
            "欲问当年事，耕人都不知。空余堤上柳，依旧自垂丝。"
        ],
        "notes": [
            ""
        ],
        "volume": "卷七百五十",
        "no#": 19
    },
    {
        "title": "寄庐山简寂观重道者",
        "author": "李中",
        "biography": "",
        "paragraphs": [
            "忆昔采芝庐岳顶，清宫常接绛霄人。玉书闲展石楼晓，",
            "似醒一梦归凡世，空向彤霞寄梦频。"
        ],
        "notes": [
            ""
        ],
        "volume": "卷七百五十",
        "no#": 20
    },
    {
        "title": "思湓渚旧居",
        "author": "李中",
        "biography": "",
        "paragraphs": [
            "昔岁曾居湓水头，草堂吟啸兴何幽。迎僧常踏竹间藓，",
            "从拘宦路无由到，昨夜分明梦去游。"
        ],
        "notes": [
            ""
        ],
        "volume": "卷七百五十",
        "no#": 21
    },
    {
        "title": "思朐阳春游感旧寄柴司徒五首",
        "author": "李中",
        "biography": "",
        "paragraphs": [
            "王孙昔日甚相亲，共赏西园正媚春。",
            "醉卧如茵芳草上，觉来花月影笼身。",
            "烟铺芳草正绵绵，藉草传杯似列仙。",
            "暂辍笙歌且联句，含毫花下破香笺。",
            "南陌风和舞蝶狂，惜春公子恋斜阳。",
            "高歌饮罢将回辔，衣上花兼百草香。",
            "春郊饮散暮烟收，却引丝簧上翠楼。",
            "红袖歌长金斝乱，银蟾飞出海东头。",
            "昔年常接五陵狂，洪饮花间数十场。",
            "别后或惊如梦觉，音尘难问水茫茫。"
        ],
        "notes": [
            ""
        ],
        "volume": "卷七百五十",
        "no#": 22
    },
    {
        "title": "泉",
        "author": "李中",
        "biography": "",
        "paragraphs": [
            "潺潺青嶂底，来处一何长。漱石苔痕滑，侵松鹤梦凉。",
            "泛花穿竹坞，泻月下莲塘。想得归何处，天涯助渺茫。"
        ],
        "notes": [
            ""
        ],
        "volume": "卷七百五十",
        "no#": 23
    },
    {
        "title": "题徐五教池亭",
        "author": "李中",
        "biography": "",
        "paragraphs": [
            "多士池塘好，尘中景恐无。年来养鸥鹭，梦不去江湖。",
            "泉脉通深涧，风声起短芦。惊鱼跳藻荇，戏蝶上菰蒲。",
            "泛泛容渔艇，闲闲载酒壶。涨痕山雨过，翠积岸苔铺。",
            "花影沈波底，烟光入座隅。晓香怜杜若，夜浸爱蟾蜍。",
            "步逸心难厌，看吟兴不辜。凭君命奇笔，为我写成图。"
        ],
        "notes": [
            ""
        ],
        "volume": "卷七百五十",
        "no#": 24
    },
    {
        "title": "遥赋义兴潜泉",
        "author": "李中",
        "biography": "",
        "paragraphs": [
            "见说灵泉好，潺湲兴莫穷。谁当秋霁后，独听月明中。",
            "溅石苔花润，随流木叶红。何当化霖雨，济物显殊功。"
        ],
        "notes": [
            ""
        ],
        "volume": "卷七百五十",
        "no#": 25
    },
    {
        "title": "和毗陵尉曹昭用见寄",
        "author": "李中",
        "biography": "",
        "paragraphs": [
            "决狱多余暇，冥搜万象空。卷帘疏雨后，锁印夕阳中。",
            "还往多名士，编题尚古风。宦途知此味，能有几人同。"
        ],
        "notes": [
            ""
        ],
        "volume": "卷七百五十",
        "no#": 26
    },
    {
        "title": "梅花",
        "author": "李中",
        "biography": "",
        "paragraphs": [
            "群木方憎雪，开花长在先。流莺与舞蝶，不见许因缘。"
        ],
        "notes": [
            ""
        ],
        "volume": "卷七百五十",
        "no#": 27
    },
    {
        "title": "舟次吉水逢蔡文庆秀才",
        "author": "李中",
        "biography": "",
        "paragraphs": [
            "别后音尘断，相逢又共吟。雪霜今日鬓，烟月旧时心。",
            "舣棹夕阳在，听鸿秋色深。一尊开口笑，不必话升沈。"
        ],
        "notes": [
            ""
        ],
        "volume": "卷七百五十",
        "no#": 28
    },
    {
        "title": "新喻县偶寄彭仁正字",
        "author": "李中",
        "biography": "",
        "paragraphs": [
            "经年离象魏，孤宦在南荒。酒醒公斋冷，雨多归梦长。",
            "志难酬国泽，术欠致民康。吾子应相笑，区区道未光。"
        ],
        "notes": [
            ""
        ],
        "volume": "卷七百五十",
        "no#": 29
    },
    {
        "title": "和彭正字喜雪见寄",
        "author": "李中",
        "biography": "",
        "paragraphs": [
            "千门忻应瑞，偏称上楼看。密洒虚窗晓，狂飘大野寒。",
            "园深宜竹树，帘卷洽杯盘。已作丰年兆，黎民意尽安。"
        ],
        "notes": [
            ""
        ],
        "volume": "卷七百五十",
        "no#": 30
    },
    {
        "title": "海上和柴军使清明书事",
        "author": "李中",
        "biography": "",
        "paragraphs": [
            "清明时节好烟光，英杰高吟兴味长。捧日即应还禁卫，",
            "却是旅人凄屑甚，夜来魂梦到家乡。"
        ],
        "notes": [
            ""
        ],
        "volume": "卷七百五十",
        "no#": 31
    },
    {
        "title": "壬申岁承命之任淦阳再过庐山国学感旧寄刘钧明府",
        "author": "李中",
        "biography": "",
        "paragraphs": [
            "三十年前共苦辛，囊萤曾寄此烟岑。读书灯暗嫌云重，",
            "再来物景还依旧，风冷松高猿狖吟。"
        ],
        "notes": [
            ""
        ],
        "volume": "卷七百五十",
        "no#": 32
    },
    {
        "title": "留题胡参卿秀才幽居",
        "author": "李中",
        "biography": "",
        "paragraphs": [
            "竹荫庭除藓色浓，道心安逸寂寥中。扣门时有栖禅客，",
            "我惭名宦犹拘束，脱屣心情未得同。"
        ],
        "notes": [
            ""
        ],
        "volume": "卷七百五十",
        "no#": 33
    },
    {
        "title": "放鹭鸶",
        "author": "李中",
        "biography": "",
        "paragraphs": [
            "池塘多谢久淹留，长得霜翎放自由。",
            "好去蒹葭深处宿，月明应认旧江秋。"
        ],
        "notes": [
            ""
        ],
        "volume": "卷七百五十",
        "no#": 34
    },
    {
        "title": "柳絮",
        "author": "李中",
        "biography": "",
        "paragraphs": [
            "年年二月暮，散乱杂飞花。雨过微风起，狂飘千万家。"
        ],
        "notes": [
            ""
        ],
        "volume": "卷七百五十",
        "no#": 35
    },
    {
        "title": "早春",
        "author": "李中",
        "biography": "",
        "paragraphs": [
            "一种和风至，千花未放妍。草心并柳眼，长是被恩先。"
        ],
        "notes": [
            ""
        ],
        "volume": "卷七百五十",
        "no#": 36
    },
    {
        "title": "春云",
        "author": "李中",
        "biography": "",
        "paragraphs": [
            "阴去为膏泽，晴来媚晓空。无心亦无滞，舒卷在东风。"
        ],
        "notes": [
            ""
        ],
        "volume": "卷七百五十",
        "no#": 37
    },
    {
        "title": "送姚端秀才游毗陵",
        "author": "李中",
        "biography": "",
        "paragraphs": [
            "毗陵嘉景太湖边，才子经游称少年。风弄青帘沽酒市，",
            "此去高吟须早返，广寒丹桂莫迁延。"
        ],
        "notes": [
            ""
        ],
        "volume": "卷七百五十",
        "no#": 38
    },
    {
        "title": "和朐阳载笔鲁裕见寄",
        "author": "李中",
        "biography": "",
        "paragraphs": [
            "燕台多事每开颜，相许论交淡薄间。饮兴共怜芳草岸，",
            "何事此时攀忆甚，与君俱是别乡关。"
        ],
        "notes": [
            ""
        ],
        "volume": "卷七百五十",
        "no#": 39
    },
    {
        "title": "叙吟二首",
        "author": "李中",
        "biography": "",
        "paragraphs": [
            "往哲搜罗妙入神，隋珠和璧未为珍。",
            "而今所得惭难继，谬向平生著苦辛。",
            "成僻成魔二雅中，每逢知己是亨通。",
            "言之无罪终难厌，欲把风骚继古风。"
        ],
        "notes": [
            ""
        ],
        "volume": "卷七百五十",
        "no#": 40
    },
    {
        "title": "贻毗陵正勤禅院奉长老",
        "author": "李中",
        "biography": "",
        "paragraphs": [
            "随缘驻瓶锡，心已悟无生。默坐烟霞散，闲观水月明。",
            "竹深风倍冷，堂迥磬偏清。愿作传灯者，忘言学净名。"
        ],
        "notes": [
            ""
        ],
        "volume": "卷七百五十",
        "no#": 41
    },
    {
        "title": "冬日书怀寄惟真大师",
        "author": "李中",
        "biography": "",
        "paragraphs": [
            "自别吾师后，风骚道甚孤。雪霜侵鬓发，音信隔江湖。",
            "扰扰悲时世，悠悠役梦途。向公期尽节，多病怕倾壶。",
            "贱迹虽惭滞，幽情忍使辜。诗成天外句，棋覆夜中图。",
            "落壁灯花碎，飘窗雪片粗。煮茶烧栗兴，早晚复围炉。"
        ],
        "notes": [
            ""
        ],
        "volume": "卷七百五十",
        "no#": 42
    },
    {
        "title": "献中书潘舍人",
        "author": "李中",
        "biography": "",
        "paragraphs": [
            "运叶半千数，天钟许国臣。鹏霄开羽翼，凤阙演丝纶。",
            "顾问当清夜，从容向紫宸。立言成雅诰，正意叙彝伦。",
            "朴素偕前哲，馨香越搢绅。褒辞光万代，优旨重千钧。",
            "公退谁堪接，清闲道是邻。世间身属幻，物外意通津。",
            "吊往兼春梦，文高赋复新。琴弹三峡水，屏画十洲春。",
            "庭冷铺苔色，池寒浸月轮。竹风来枕簟，药气上衣巾。",
            "茶谱传溪叟，棋经受羽人。清虚虽得趣，献替不妨陈。",
            "杞梓呈才后，神仙入侍频。孤寒皆有赖，中外亦同忻。",
            "有士曾多难，无门得望尘。忙忙罹险阻，往往耗精神。",
            "寻果巢枝愿，终全负米身。遭逢敦孝治，蹇塞值通津。",
            "最庆清朝禄，还沾白发亲。甘柔心既遂，虚薄报何因。",
            "远宦联绵历，卑栖夙夜勤。良时空爱惜，末路每悲辛。",
            "骨立驹犹病，颜凋女尚贫。而今谐顾遇，尺蠖愿求伸。"
        ],
        "notes": [
            ""
        ],
        "volume": "卷七百五十",
        "no#": 43
    }
]