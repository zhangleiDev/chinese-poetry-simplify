[
    {
        "title": "独不见",
        "author": "戴叔伦",
        "biography": "",
        "paragraphs": [
            "前宫路非远，旧苑春将遍。玉户看早梅，雕梁数飞燕。",
            "身轻逐舞袖，香暖传歌扇。自和秋风词，长侍昭阳殿。",
            "谁信后庭人，年年独不见。"
        ],
        "notes": [
            ""
        ],
        "volume": "卷二百七十三",
        "no#": 1
    },
    {
        "title": "去妇怨",
        "author": "戴叔伦",
        "biography": "",
        "paragraphs": [
            "出户不敢啼，风悲日凄凄。心知恩义绝，谁忍分明别。",
            "下阪车辚辚，畏逢乡里亲。空持床前幔，却寄家中人。",
            "忽辞王吉去，为是秋胡死。若比今日情，烦冤不相似。"
        ],
        "notes": [
            ""
        ],
        "volume": "卷二百七十三",
        "no#": 2
    },
    {
        "title": "古意",
        "author": "戴叔伦",
        "biography": "",
        "paragraphs": [
            "悠悠南山云，濯濯东流水。念我平生欢，托居在东里。",
            "失既不足忧，得亦不为喜。安贫固其然，处贱宁独耻。",
            "云闲虚我心，水清澹吾味。云水俱无心，斯可长伉俪。"
        ],
        "notes": [
            ""
        ],
        "volume": "卷二百七十三",
        "no#": 3
    },
    {
        "title": "南野",
        "author": "戴叔伦",
        "biography": "",
        "paragraphs": [
            "治田长山下，引流坦溪曲。东山有遗茔，南野起新筑。",
            "家世素业儒，子孙鄙食禄。披云朝出耕，带月夜归读。",
            "身勚竟亡疲，团团欣在目。野芳绿可采，泉美清可掬。",
            "茂树延晚凉，早田候秋熟。茶烹松火红，酒吸荷杯绿。",
            "解佩临清池，抚琴看修竹。此怀谁与同，此乐君所独。"
        ],
        "notes": [
            ""
        ],
        "volume": "卷二百七十三",
        "no#": 4
    },
    {
        "title": "曾游",
        "author": "戴叔伦",
        "biography": "",
        "paragraphs": [
            "泊舟古城下，高阁快登眺。大江会彭蠡，群峰豁玄峤。",
            "清影涵空明，黛色凝远照。碑留太史书，词刻长公调。",
            "绝粒感楚囚，丹衷犹照耀。怀哉不可招，凭阑一悲啸。"
        ],
        "notes": [
            ""
        ],
        "volume": "卷二百七十三",
        "no#": 5
    },
    {
        "title": "江行",
        "author": "戴叔伦",
        "biography": "",
        "paragraphs": [
            "漾舟晴川里，挂席候风生。临泛何容与，爱此江水清。",
            "芦洲隐遥嶂，露日映孤城。自顾疏野性，屡忘鸥鸟情。",
            "聊复于时顾，暂欲解尘缨。驱驰非吾愿，虚怀浩已盈。"
        ],
        "notes": [
            ""
        ],
        "volume": "卷二百七十三",
        "no#": 6
    },
    {
        "title": "孤鸿篇",
        "author": "戴叔伦",
        "biography": "",
        "paragraphs": [
            "江上双飞鸿，饮啄行相随。翔风一何厉，中道伤其雌。",
            "顾影明月下，哀鸣声正悲。已无矰缴患，岂乏稻粱资。",
            "嗈嗈慕俦匹，远集清江湄。中有孤文鹓，翩翩好容仪。",
            "共欣相知遇，毕志同栖迟。野田鸱鸮鸟，相妒复相疑。",
            "鸿志不汝较，奋翼起高飞。焉随腐鼠欲，负此云霄期。"
        ],
        "notes": [
            ""
        ],
        "volume": "卷二百七十三",
        "no#": 7
    },
    {
        "title": "感怀二首",
        "author": "戴叔伦",
        "biography": "",
        "paragraphs": [
            "尺帛无长裁，浅水无长流。水浅易成枯，帛短谁人收。",
            "人生取舍间，趋竞固非优。旧交迹虽疏，中心自云稠。",
            "新交意虽密，中道生怨尤。踟蹰复踟蹰，世路今悠悠。",
            "主人饮君酒，劝君弗相违。但当尽弘量，觞至无复辞。",
            "人生百年中，会合能几时。不见枝上花，昨满今渐稀。",
            "花落还再开，人老无少期。古来贤达士，饮酒不复疑。"
        ],
        "notes": [
            ""
        ],
        "volume": "卷二百七十三",
        "no#": 8
    },
    {
        "title": "喜雨",
        "author": "戴叔伦",
        "biography": "",
        "paragraphs": [
            "闲居倦时燠，开轩俯平林。雷声殷遥空，云气布层阴。",
            "川上风雨来，洒然涤烦襟。田家共欢笑，沟浍亦已深。",
            "团团聚邻曲，斗酒相与斟。樵歌野田中，渔钓沧江浔。",
            "苍天暨有念，悠悠终我心。"
        ],
        "notes": [
            ""
        ],
        "volume": "卷二百七十三",
        "no#": 9
    },
    {
        "title": "叹葵花",
        "author": "戴叔伦",
        "biography": "",
        "paragraphs": [
            "今日见花落，明日见花开。花开能向日，花落委苍苔。",
            "自不同凡卉，看时几日回。"
        ],
        "notes": [
            ""
        ],
        "volume": "卷二百七十三",
        "no#": 10
    },
    {
        "title": "从军行",
        "author": "戴叔伦",
        "biography": "",
        "paragraphs": [
            "丈夫四方志，结发事远游。远游历燕蓟，独戍边城陬。",
            "西风垄水寒，明月关山悠。酬恩仗孤剑，十年弊貂裘。",
            "封侯属何人，蹉跎雪盈头。老马思故枥，穷鳞忆深流。",
            "弹铗动深慨，浩歌气横秋。报国期努力，功名良见收。"
        ],
        "notes": [
            ""
        ],
        "volume": "卷二百七十三",
        "no#": 11
    },
    {
        "title": "九日与敬处士左学士同赋采菊上东山便为首句",
        "author": "戴叔伦",
        "biography": "",
        "paragraphs": [
            "采菊上东山，山高路非远。江湖乍辽夐，城郭亦在眼。",
            "昼日市井喧，闰年禾稼晚。开尊会佳客，长啸临绝𪩘。",
            "戏鹤唳且闲，断云轻不卷。乡心各万里，醉话时一展。",
            "乔木列遥天，残阳贯平阪。徒忧征车重，自笑谋虑浅。",
            "却顾郡斋中，寄傲与君同。"
        ],
        "notes": [
            ""
        ],
        "volume": "卷二百七十三",
        "no#": 12
    },
    {
        "title": "奉天酬别郑谏议云逵、卢拾遗景亮见别之作",
        "author": "戴叔伦",
        "biography": "",
        "paragraphs": [
            "巨孽盗都城，传闻天下惊。陪臣九江畔，走马来赴难。",
            "伏奏见龙颜，旋持手诏还。单车不可驻，朱槛未遑攀。",
            "故人出相饯，共悲行路难。临岐荷赠言，对酒独伤魂。",
            "世故山川险，忧多思虑昏。重阴蔽芳月，叠岭明旧雪。",
            "泥积辙更深，木冰花不发。郑君间世贤，忠孝乃双全。",
            "大义弃妻子，至淳易生死。知心三四人，越境千余里。",
            "骏马帐前发，惊尘路傍起。楼头俯首看，莫敢相留止。",
            "拜阙奏良图，留中沃圣谟。洗兵救卫郡，诱敌讨幽都。",
            "名亚典属国，良选谏大夫。从容九霄上，谈笑授阴符。",
            "卢生富才术，特立居近密。采掇献吾君，朝廷视听新。",
            "宽饶狂自比，汲黯直为邻。就列继三事，主文当七人。",
            "可怜长守道，不觉五逢春。昔去城南陌，各为天际客。",
            "关河烟雾深，寸步音尘隔。羁旅忽相遇，别离又兹夕。",
            "前悲涕未干，后喜心已戚。而我方老大，颇为风眩迫。",
            "夫君并少年，何尔鬓须白。惆怅语不尽，裴回情转剧。",
            "一尊自共持，以慰长相忆。"
        ],
        "notes": [
            ""
        ],
        "volume": "卷二百七十三",
        "no#": 13
    },
    {
        "title": "梧桐",
        "author": "戴叔伦",
        "biography": "",
        "paragraphs": [
            "亭亭南轩外，贞干修且直。广叶结青阴，繁花连素色。",
            "天资韶雅性，不愧知音识。"
        ],
        "notes": [
            ""
        ],
        "volume": "卷二百七十三",
        "no#": 14
    },
    {
        "title": "孤石",
        "author": "戴叔伦",
        "biography": "",
        "paragraphs": [
            "迥若千仞峰，孤危不盈尺。早晚他山来，犹带烟雨迹。",
            "贞坚自有分，不乱和氏璧。"
        ],
        "notes": [
            ""
        ],
        "volume": "卷二百七十三",
        "no#": 15
    },
    {
        "title": "花",
        "author": "戴叔伦",
        "biography": "",
        "paragraphs": [
            "花发炎景中，芳春独能久。因风任开落，向日无先后。",
            "若待秋霜来，兰荪共何有。"
        ],
        "notes": [
            ""
        ],
        "volume": "卷二百七十三",
        "no#": 16
    },
    {
        "title": "竹",
        "author": "戴叔伦",
        "biography": "",
        "paragraphs": [
            "卷箨正离披，新枝复蒙密。翛翛月下闻，褭褭林际出。",
            "岂独对芳菲，终年色如一。"
        ],
        "notes": [
            ""
        ],
        "volume": "卷二百七十三",
        "no#": 17
    },
    {
        "title": "怀素上人草书歌",
        "author": "戴叔伦",
        "biography": "",
        "paragraphs": [
            "楚僧怀素工草书，古法尽能新有余。神清骨竦意真率，",
            "忽为壮丽就枯涩，龙蛇腾盘兽屹立。驰毫骤墨剧奔驷，",
            "人人细问此中妙，怀素自言初不知。"
        ],
        "notes": [
            ""
        ],
        "volume": "卷二百七十三",
        "no#": 18
    },
    {
        "title": "女耕田行",
        "author": "戴叔伦",
        "biography": "",
        "paragraphs": [
            "乳燕入巢笋成竹，谁家二女种新谷。无人无牛不及犁，",
            "去年灾疫牛囤空，截绢买刀都市中。头巾掩面畏人识，",
            "疏通畦陇防乱苗，整顿沟塍待时雨。日正南冈下饷归，"
        ],
        "notes": [
            ""
        ],
        "volume": "卷二百七十三",
        "no#": 19
    },
    {
        "title": "柳花歌送客往桂阳",
        "author": "戴叔伦",
        "biography": "",
        "paragraphs": [
            "沧浪渡头柳花发，断续因风飞不绝。摇烟拂水积翠间，",
            "移家深入桂水源，种柳新成花更繁。定知别后消散尽，"
        ],
        "notes": [
            ""
        ],
        "volume": "卷二百七十三",
        "no#": 20
    },
    {
        "title": "边城曲",
        "author": "戴叔伦",
        "biography": "",
        "paragraphs": [
            "人生莫作远行客，远行莫戍黄沙碛。黄沙碛下八月时，",
            "胡笳听彻双泪流，羁魂惨惨生边愁。原头猎火夜相向，"
        ],
        "notes": [
            ""
        ],
        "volume": "卷二百七十三",
        "no#": 21
    },
    {
        "title": "屯田词",
        "author": "戴叔伦",
        "biography": "",
        "paragraphs": [
            "春来耕田遍沙碛，老稚欣欣种禾麦。麦苗渐长天苦晴，",
            "捕蝗归来守空屋，囊无寸帛瓶无粟。十月移屯来向城，",
            "艰辛历尽谁得知，望断天南泪如雨。"
        ],
        "notes": [
            ""
        ],
        "volume": "卷二百七十三",
        "no#": 22
    },
    {
        "title": "巫山高",
        "author": "戴叔伦",
        "biography": "",
        "paragraphs": [
            "巫山峨峨高插天，危峰十二凌紫烟。瞿塘嘈嘈急如弦，",
            "陆行巉岩水不前。洒泪向流水，泪归东海边。含愁对明月，"
        ],
        "notes": [
            ""
        ],
        "volume": "卷二百七十三",
        "no#": 23
    },
    {
        "title": "早春曲",
        "author": "戴叔伦",
        "biography": "",
        "paragraphs": [
            "青楼昨夜东风转，锦帐凝寒觉春浅。垂杨摇丝莺乱啼，",
            "玉颊啼红梦初醒，羞见青鸾镜中影。侬家少年爱游逸，"
        ],
        "notes": [
            ""
        ],
        "volume": "卷二百七十三",
        "no#": 24
    },
    {
        "title": "白苎词",
        "author": "戴叔伦",
        "biography": "",
        "paragraphs": [
            "馆娃宫中露华冷，月落啼鸦散金井。吴王扶头酒初醒，",
            "新裁白苎胜红绡，玉佩珠缨金步摇。回鸾转凤意自娇，",
            "东风吹花落庭树，春色催人等闲去。大家为欢莫延伫，"
        ],
        "notes": [
            ""
        ],
        "volume": "卷二百七十三",
        "no#": 25
    },
    {
        "title": "行路难",
        "author": "戴叔伦",
        "biography": "",
        "paragraphs": [
            "出门行路难，富贵安可期。淮阴不免恶少辱，",
            "长安车马随轻肥，青云宾从纷交驰。白眼向人多意气，",
            "扬雄闭门空读书，门前碧草春离离。不如拂衣且归去，"
        ],
        "notes": [
            ""
        ],
        "volume": "卷二百七十三",
        "no#": 26
    },
    {
        "title": "相思曲",
        "author": "戴叔伦",
        "biography": "",
        "paragraphs": [
            "高楼重重闭明月，肠断仙郎来年别。紫萧横笛寂无声，",
            "恨满牙床翡翠衾，怨折金钗凤凰股。井深辘轳嗟绠短，",
            "落红乱逐东流水，一点芳心为君死。妾身愿作巫山云，"
        ],
        "notes": [
            ""
        ],
        "volume": "卷二百七十三",
        "no#": 27
    },
    {
        "title": "送别钱起",
        "author": "戴叔伦",
        "biography": "",
        "paragraphs": [
            "阳关多古调，无奈醉中闻。归梦吴山远，离情楚水分。",
            "孤舟经暮雨，征路入秋云。后夜同明月，山窗定忆君。"
        ],
        "notes": [
            ""
        ],
        "volume": "卷二百七十三",
        "no#": 28
    },
    {
        "title": "送张南史",
        "author": "戴叔伦",
        "biography": "",
        "paragraphs": [
            "陋巷无车辙，烟萝总是春。贾生独未达，原宪竟忘贫。",
            "草座留山月，荷衣远洛尘。最怜知己在，林下访闲人。"
        ],
        "notes": [
            ""
        ],
        "volume": "卷二百七十三",
        "no#": 29
    },
    {
        "title": "春日早朝应制",
        "author": "戴叔伦",
        "biography": "",
        "paragraphs": [
            "仙仗肃朝官，承平圣主欢。月沈宫漏静，雨湿禁花寒。",
            "丹荔来金阙，朱樱贡玉盘。六龙扶御日，只许近臣看。"
        ],
        "notes": [
            ""
        ],
        "volume": "卷二百七十三",
        "no#": 30
    },
    {
        "title": "早行寄朱山人放",
        "author": "戴叔伦",
        "biography": "",
        "paragraphs": [
            "山晓旅人去，天高秋气悲。明河川上没，芳草露中衰。",
            "此别又千里，少年能几时。心知剡溪路，聊且寄前期。"
        ],
        "notes": [
            ""
        ],
        "volume": "卷二百七十三",
        "no#": 31
    },
    {
        "title": "除夜宿石头驿",
        "author": "戴叔伦",
        "biography": "",
        "paragraphs": [
            "旅馆谁相问，寒灯独可亲。一年将尽夜，万里未归人。",
            "寥落悲前事，支离笑此身。愁颜与衰鬓，明日又逢春。"
        ],
        "notes": [
            ""
        ],
        "volume": "卷二百七十三",
        "no#": 32
    },
    {
        "title": "吴明府自远而来留宿",
        "author": "戴叔伦",
        "biography": "",
        "paragraphs": [
            "出门逢故友，衣服满尘埃。岁月不可问，山川何处来。",
            "绮城容弊宅，散职寄灵台。自此留君醉，相欢得几回。"
        ],
        "notes": [
            ""
        ],
        "volume": "卷二百七十三",
        "no#": 33
    },
    {
        "title": "客夜与故人偶集",
        "author": "戴叔伦",
        "biography": "",
        "paragraphs": [
            "天秋月又满，城阙夜千重。还作江南会，翻疑梦里逢。",
            "风枝惊暗鹊，露草覆寒蛩。羁旅长堪醉，相留畏晓钟。"
        ],
        "notes": [
            ""
        ],
        "volume": "卷二百七十三",
        "no#": 34
    },
    {
        "title": "送友人东归",
        "author": "戴叔伦",
        "biography": "",
        "paragraphs": [
            "万里杨柳色，出关送故人。轻烟拂流水，落日照行尘。",
            "积梦江湖阔，忆家兄弟贫。裴回灞亭上，不语自伤春。"
        ],
        "notes": [
            ""
        ],
        "volume": "卷二百七十三",
        "no#": 35
    },
    {
        "title": "江上别张欢",
        "author": "戴叔伦",
        "biography": "",
        "paragraphs": [
            "年年五湖上，厌见五湖春。长醉非关酒，多愁不为贫。",
            "山川迷道路，伊洛困风尘。今日扁舟别，俱为沧海人。"
        ],
        "notes": [
            ""
        ],
        "volume": "卷二百七十三",
        "no#": 36
    },
    {
        "title": "广陵送赵主簿自蜀归绛州宁觐",
        "author": "戴叔伦",
        "biography": "",
        "paragraphs": [
            "将归汾水上，远省锦城来。已泛西江尽，仍随北雁回。",
            "暮云征马速，晓月故关开。渐向庭闱近，留君醉一杯。"
        ],
        "notes": [
            ""
        ],
        "volume": "卷二百七十三",
        "no#": 37
    },
    {
        "title": "别友人",
        "author": "戴叔伦",
        "biography": "",
        "paragraphs": [
            "扰扰倦行役，相逢陈蔡间。如何百年内，不见一人闲。",
            "对酒惜余景，问程愁乱山。秋风万里道，又出穆陵关。"
        ],
        "notes": [
            ""
        ],
        "volume": "卷二百七十三",
        "no#": 38
    },
    {
        "title": "宿城南盛本道怀皇甫冉",
        "author": "戴叔伦",
        "biography": "",
        "paragraphs": [
            "暑夜宿南城，怀人梦不成。高楼邀落月，叠鼓送残更。",
            "隔浦云林近，满川风露清。东埼不可见，矫首若为情。"
        ],
        "notes": [
            ""
        ],
        "volume": "卷二百七十三",
        "no#": 39
    },
    {
        "title": "晖上人独坐亭",
        "author": "戴叔伦",
        "biography": "",
        "paragraphs": [
            "萧条心境外，兀坐独参禅。萝月明磐石，松风落涧泉。",
            "性空长入定，心悟自通玄。去住浑无迹，青山谢世缘。"
        ],
        "notes": [
            ""
        ],
        "volume": "卷二百七十三",
        "no#": 40
    },
    {
        "title": "送崔融",
        "author": "戴叔伦",
        "biography": "",
        "paragraphs": [
            "王者应无敌，天兵动远征。建牙连朔漠，飞骑入胡城。",
            "夜月边尘影，秋风陇水声。陈琳能草檄，含笑出长平。"
        ],
        "notes": [
            ""
        ],
        "volume": "卷二百七十三",
        "no#": 41
    },
    {
        "title": "游少林寺",
        "author": "戴叔伦",
        "biography": "",
        "paragraphs": [
            "步入招提路，因之访道林。石龛苔藓积，香径白云深。",
            "双树含秋色，孤峰起夕阴。屟廊行欲遍，回首一长吟。"
        ],
        "notes": [
            ""
        ],
        "volume": "卷二百七十三",
        "no#": 42
    },
    {
        "title": "崇德道中",
        "author": "戴叔伦",
        "biography": "",
        "paragraphs": [
            "暖日菜心稠，晴烟麦穗抽。客心双去翼，归梦一扁舟。",
            "废塔巢双鹤，长波漾白鸥。关山明月到，怆恻十年游。"
        ],
        "notes": [
            ""
        ],
        "volume": "卷二百七十三",
        "no#": 43
    },
    {
        "title": "雨",
        "author": "戴叔伦",
        "biography": "",
        "paragraphs": [
            "历历愁心乱，迢迢独夜长。春帆江上雨，晓镜鬓边霜。",
            "啼鸟云山静，落花溪水香。家人亦念我，与汝黯相忘。"
        ],
        "notes": [
            ""
        ],
        "volume": "卷二百七十三",
        "no#": 44
    },
    {
        "title": "过贾谊宅",
        "author": "戴叔伦",
        "biography": "",
        "paragraphs": [
            "一谪长沙地，三年叹逐臣。上书忧汉室，作赋吊灵均。",
            "旧宅秋荒草，西风客荐苹。凄凉回首处，不见洛阳人。"
        ],
        "notes": [
            ""
        ],
        "volume": "卷二百七十三",
        "no#": 45
    },
    {
        "title": "冬日有怀李贺长吉",
        "author": "戴叔伦",
        "biography": "",
        "paragraphs": [
            "岁晚斋居寂，情人动我思。每因一尊酒，重和百篇诗。",
            "月冷猿啼惨，天高雁去迟。夜郎流落久，何日是归期。"
        ],
        "notes": [
            ""
        ],
        "volume": "卷二百七十三",
        "no#": 46
    },
    {
        "title": "送郎士元",
        "author": "戴叔伦",
        "biography": "",
        "paragraphs": [
            "白发金陵客，怀归不暂留。交情分两地，行色载孤舟。",
            "黄叶蝉吟晚，沧江雁送秋。何年重会此，诗酒复追游。"
        ],
        "notes": [
            ""
        ],
        "volume": "卷二百七十三",
        "no#": 47
    },
    {
        "title": "春江独钓",
        "author": "戴叔伦",
        "biography": "",
        "paragraphs": [
            "独钓春江上，春江引趣长。断烟栖草碧，流水带花香。",
            "心事同沙鸟，浮生寄野航。荷衣尘不染，何用濯沧浪。"
        ],
        "notes": [
            ""
        ],
        "volume": "卷二百七十三",
        "no#": 48
    },
    {
        "title": "山居即事",
        "author": "戴叔伦",
        "biography": "",
        "paragraphs": [
            "岩云掩竹扉，去鸟带余晖。地僻生涯薄，山深俗事稀。",
            "养花分宿雨，剪叶补秋衣。野渡逢渔子，同舟荡月归。"
        ],
        "notes": [
            ""
        ],
        "volume": "卷二百七十三",
        "no#": 49
    },
    {
        "title": "赋得长亭柳",
        "author": "戴叔伦",
        "biography": "",
        "paragraphs": [
            "濯濯长亭柳，阴连灞水流。雨搓金缕细，烟褭翠丝柔。",
            "送客添新恨，听莺忆旧游。赠行多折取，那得到深秋。"
        ],
        "notes": [
            ""
        ],
        "volume": "卷二百七十三",
        "no#": 50
    },
    {
        "title": "客中言怀",
        "author": "戴叔伦",
        "biography": "",
        "paragraphs": [
            "白发照乌纱，逢人只自嗟。官闲如致仕，客久似无家。",
            "夜雨孤灯梦，春风几度花。故园归有日，诗酒老生涯。"
        ],
        "notes": [
            ""
        ],
        "volume": "卷二百七十三",
        "no#": 51
    },
    {
        "title": "山行",
        "author": "戴叔伦",
        "biography": "",
        "paragraphs": [
            "山行分曙色，一路见人稀。野鸟啼还歇，林花堕不飞。",
            "云迷栖鹤寺，水涩钓鱼矶。回首天将暝，逢僧话未归。"
        ],
        "notes": [
            ""
        ],
        "volume": "卷二百七十三",
        "no#": 52
    },
    {
        "title": "春日访山人",
        "author": "戴叔伦",
        "biography": "",
        "paragraphs": [
            "远访山中客，分泉谩煮茶。相携林下坐，共惜鬓边华。",
            "归路逢残雨，沿溪见落花。候门童子问，游乐到谁家。"
        ],
        "notes": [
            ""
        ],
        "volume": "卷二百七十三",
        "no#": 53
    },
    {
        "title": "卧病",
        "author": "戴叔伦",
        "biography": "",
        "paragraphs": [
            "门掩青山卧，莓苔积雨深。病多知药性，客久见人心。",
            "众鸟趋林健，孤蝉抱叶吟。沧洲诗社散，无梦盍朋簪。"
        ],
        "notes": [
            ""
        ],
        "volume": "卷二百七十三",
        "no#": 54
    },
    {
        "title": "赠月溪羽士",
        "author": "戴叔伦",
        "biography": "",
        "paragraphs": [
            "月明溪水上，谁识步虚声。夜静金波冷，风微玉练平。",
            "自知尘梦远，一洗道心清。更弄瑶笙罢，秋空鹤又鸣。"
        ],
        "notes": [
            ""
        ],
        "volume": "卷二百七十三",
        "no#": 55
    },
    {
        "title": "赠行脚僧",
        "author": "戴叔伦",
        "biography": "",
        "paragraphs": [
            "补衲随缘住，难违尘外踪。木杯能渡水，铁钵肯降龙。",
            "到处栖云榻，何年卧雪峰。知师归日近，应偃旧房松。"
        ],
        "notes": [
            ""
        ],
        "volume": "卷二百七十三",
        "no#": 56
    },
    {
        "title": "重游长真寺",
        "author": "戴叔伦",
        "biography": "",
        "paragraphs": [
            "同到长真寺，青山四面同。鸟啼花竹暗，人散户庭空。",
            "蒲涧千年雨，松门午夜风。旧游悲往日，回首各西东。"
        ],
        "notes": [
            ""
        ],
        "volume": "卷二百七十三",
        "no#": 57
    },
    {
        "title": "晚望",
        "author": "戴叔伦",
        "biography": "",
        "paragraphs": [
            "山气碧氤氲，深林带夕曛。人归孤嶂晚，犬吠隔溪云。",
            "杉竹何年种，烟尘此地分。桃源宁异此，犹恐世间闻。"
        ],
        "notes": [
            ""
        ],
        "volume": "卷二百七十三",
        "no#": 58
    },
    {
        "title": "寄赠翠岩奉上人",
        "author": "戴叔伦",
        "biography": "",
        "paragraphs": [
            "兰若倚西冈，年深松桂长。似闻葛洪井，还近赞公房。",
            "挂衲云林净，翻经石榻凉。下方一回首，烟露日苍苍。"
        ],
        "notes": [
            ""
        ],
        "volume": "卷二百七十三",
        "no#": 59
    },
    {
        "title": "过龙湾五王阁访友人不遇",
        "author": "戴叔伦",
        "biography": "",
        "paragraphs": [
            "野桥秋水落，江阁暝烟微。白日又欲午，高人犹未归。",
            "青林依古塔，虚馆静柴扉。坐久思题字，翻怜柿叶稀。"
        ],
        "notes": [
            ""
        ],
        "volume": "卷二百七十三",
        "no#": 60
    },
    {
        "title": "与友人过山寺",
        "author": "戴叔伦",
        "biography": "",
        "paragraphs": [
            "共有春山兴，幽寻此日同。谈诗访灵彻，入社愧陶公。",
            "竹暗闲房雨，茶香别院风。谁知尘境外，路与白云通。"
        ],
        "notes": [
            ""
        ],
        "volume": "卷二百七十三",
        "no#": 61
    },
    {
        "title": "赋得古井送王明府",
        "author": "戴叔伦",
        "biography": "",
        "paragraphs": [
            "古井庇幽亭，涓涓一窦明。仙源通海水，灵液孕山精。",
            "久旱宁同涸，长年只自清。欲彰贞白操，酌献使君行。"
        ],
        "notes": [
            ""
        ],
        "volume": "卷二百七十三",
        "no#": 62
    },
    {
        "title": "送耿十三𣲗复往辽海",
        "author": "戴叔伦",
        "biography": "",
        "paragraphs": [
            "仗剑万里去，孤城辽海东。旌旗愁落日，鼓角壮悲风。",
            "野迥边尘息，烽消戍垒空。辕门正休暇，投策拜元戎。"
        ],
        "notes": [
            ""
        ],
        "volume": "卷二百七十三",
        "no#": 63
    },
    {
        "title": "寄禅师寺华上人次韵三首",
        "author": "戴叔伦",
        "biography": "",
        "paragraphs": [
            "百年浑是客，白发总盈颠。佛国三秋别，云台五色连。",
            "朝盘香积饭，夜瓮落花泉。遥忆谈玄地，月高人未眠。",
            "禅心如落叶，不逐晓风颠。猊坐翻萧瑟，皋比喜接连。",
            "芙蓉开紫雾，湘玉映清泉。白昼谈经罢，闲从石上眠。",
            "德士名难避，风流学济颠。礼罗加璧至，荐鹗与云连。",
            "尘世休飞锡，松林且枕泉。近闻离讲席，听雨半山眠。"
        ],
        "notes": [
            ""
        ],
        "volume": "卷二百七十三",
        "no#": 64
    },
    {
        "title": "独坐",
        "author": "戴叔伦",
        "biography": "",
        "paragraphs": [
            "白发怀闽峤，丹心恋蓟门。官闲胜道院，宅远类荒村。",
            "二月霜花薄，群山雨气昏。东菑春事及，好向野人论。"
        ],
        "notes": [
            ""
        ],
        "volume": "卷二百七十三",
        "no#": 65
    },
    {
        "title": "李大夫见赠因之有呈",
        "author": "戴叔伦",
        "biography": "",
        "paragraphs": [
            "何言访衰疾，旌旆重淹留。谢礼诚难答，裁诗岂易酬。",
            "江清寒照动，山迥野云秋。一醉龙沙上，终欢胜旧游。"
        ],
        "notes": [
            ""
        ],
        "volume": "卷二百七十三",
        "no#": 66
    },
    {
        "title": "长沙送梁副端归京",
        "author": "戴叔伦",
        "biography": "",
        "paragraphs": [
            "奏书归阙下，祖帐出湘东。满座他乡别，何年此会同。",
            "藉芳怜岸草，闻笛怨江风。且莫乘流去，心期在醉中。"
        ],
        "notes": [
            ""
        ],
        "volume": "卷二百七十三",
        "no#": 67
    },
    {
        "title": "和尉迟侍郎夏杪闻蝉",
        "author": "戴叔伦",
        "biography": "",
        "paragraphs": [
            "楚人方苦热，柱史独闻蝉。晴日暮江上，惊风一叶前。",
            "荡摇清管杂，幽咽野风传。旅舍闻君听，无由更昼眠。"
        ],
        "notes": [
            ""
        ],
        "volume": "卷二百七十三",
        "no#": 68
    },
    {
        "title": "和李相公勉晦日蓬池游宴",
        "author": "戴叔伦",
        "biography": "",
        "paragraphs": [
            "高会吹台中，新年月桂空。貂蝉临野水，旌旆引春风。",
            "细草萦斜岸，纤条出故丛。微文复看猎，宁与解神同。"
        ],
        "notes": [
            ""
        ],
        "volume": "卷二百七十三",
        "no#": 69
    },
    {
        "title": "彭婆馆逢韦判官使还",
        "author": "戴叔伦",
        "biography": "",
        "paragraphs": [
            "受辞分路远，会府见君稀。雨雪经年去，轩车此日归。",
            "暮春愁见别，久客顺相依。寂寞伊川上，杨花空自飞。"
        ],
        "notes": [
            ""
        ],
        "volume": "卷二百七十三",
        "no#": 70
    },
    {
        "title": "酬别刘九郎评事传经同泉字",
        "author": "戴叔伦",
        "biography": "",
        "paragraphs": [
            "举袂掩离弦，枉君愁思篇。忽惊池上鹭，下咽陇头泉。",
            "对牖墙阴满，临扉日影圆。赖闻黄太守，章句此中传。"
        ],
        "notes": [
            ""
        ],
        "volume": "卷二百七十三",
        "no#": 71
    },
    {
        "title": "汉南遇方评事",
        "author": "戴叔伦",
        "biography": "",
        "paragraphs": [
            "移家住汉阴，不复问华簪。贳酒宜城近，烧田梦泽深。",
            "暮山逢鸟入，寒水见鱼沈。与物皆无累，终年惬本心。"
        ],
        "notes": [
            ""
        ],
        "volume": "卷二百七十三",
        "no#": 72
    },
    {
        "title": "湘中怀古",
        "author": "戴叔伦",
        "biography": "",
        "paragraphs": [
            "昔人从逝水，有客吊秋风。何意千年隔，论心一日同。",
            "楚亭方作乱，汉律正酬功。倏忽桑田变，谗言亦已空。"
        ],
        "notes": [
            ""
        ],
        "volume": "卷二百七十三",
        "no#": 73
    },
    {
        "title": "京口怀古",
        "author": "戴叔伦",
        "biography": "",
        "paragraphs": [
            "大江横万里，古渡渺千秋。浩浩波声险，苍苍天色愁。",
            "三方归汉鼎，一水限吴州。霸国今何在，清泉长自流。"
        ],
        "notes": [
            ""
        ],
        "volume": "卷二百七十三",
        "no#": 74
    },
    {
        "title": "逢友生言怀",
        "author": "戴叔伦",
        "biography": "",
        "paragraphs": [
            "安亲非避地，羁旅十余年。道长时流许，家贫故旧怜。",
            "相逢今岁暮，远别一方偏。去住俱难说，江湖正渺然。"
        ],
        "notes": [
            ""
        ],
        "volume": "卷二百七十三",
        "no#": 75
    },
    {
        "title": "长门怨",
        "author": "戴叔伦",
        "biography": "",
        "paragraphs": [
            "自忆专房宠，曾居第一流。移恩向他处，暂妒不容收。",
            "夜静管弦绝，月明宫殿秋。空将旧时意，长望凤凰楼。"
        ],
        "notes": [
            ""
        ],
        "volume": "卷二百七十三",
        "no#": 76
    },
    {
        "title": "郊园即事寄萧侍郎",
        "author": "戴叔伦",
        "biography": "",
        "paragraphs": [
            "衰鬓辞余秩，秋风入故园。结茅成暖室，汲井及清源。",
            "邻里桑麻接，儿童笑语喧。终朝非役役，聊寄远人言。"
        ],
        "notes": [
            ""
        ],
        "volume": "卷二百七十三",
        "no#": 77
    },
    {
        "title": "赠韦评事攒",
        "author": "戴叔伦",
        "biography": "",
        "paragraphs": [
            "与道共浮沈，人间岁月深。是非园吏梦，忧喜塞翁心。",
            "细草谁开径，芳条自结阴。由来居物外，无事可抽簪。"
        ],
        "notes": [
            ""
        ],
        "volume": "卷二百七十三",
        "no#": 78
    },
    {
        "title": "送少微上人入蜀",
        "author": "戴叔伦",
        "biography": "",
        "paragraphs": [
            "十方俱是梦，一念偶寻山。望刹经巴寺，持瓶向蜀关。",
            "乱猿心本定，流水性长闲。世俗多离别，王城几日还。"
        ],
        "notes": [
            ""
        ],
        "volume": "卷二百七十三",
        "no#": 79
    },
    {
        "title": "送道虔上人游方",
        "author": "戴叔伦",
        "biography": "",
        "paragraphs": [
            "律仪通外学，诗思入禅关。烟景随缘到，风姿与道闲。",
            "贯花留静室，咒水度空山。谁识浮云意，悠悠天地间。"
        ],
        "notes": [
            ""
        ],
        "volume": "卷二百七十三",
        "no#": 80
    },
    {
        "title": "送嵩律师头陀寺",
        "author": "戴叔伦",
        "biography": "",
        "paragraphs": [
            "相传五部学，更有一人成。此日灵山去，何方半座迎。",
            "麻衣逢雪暖，草履蹑云轻。若见中林石，应知第四生。"
        ],
        "notes": [
            ""
        ],
        "volume": "卷二百七十三",
        "no#": 81
    },
    {
        "title": "舟中见雨",
        "author": "戴叔伦",
        "biography": "",
        "paragraphs": [
            "今夜初听雨，江南杜若青。功名何卤莽，兄弟总凋零。",
            "梦远愁蝴蝶，情深愧鹡鸰。抚孤终日意，身世尚流萍。"
        ],
        "notes": [
            ""
        ],
        "volume": "卷二百七十三",
        "no#": 82
    },
    {
        "title": "送僧南归",
        "author": "戴叔伦",
        "biography": "",
        "paragraphs": [
            "兵尘犹澒洞，僧舍亦征求。师向江南去，予方毂下留。",
            "风霜两足白，宇宙一身浮。归及梅花发，题诗寄陇头。"
        ],
        "notes": [
            ""
        ],
        "volume": "卷二百七十三",
        "no#": 83
    },
    {
        "title": "江干",
        "author": "戴叔伦",
        "biography": "",
        "paragraphs": [
            "江干望不极，楼阁影缤纷。水气多为雨，人烟远是云。",
            "予生何濩落，客路转辛勤。杨柳牵愁思，和春上翠裙。"
        ],
        "notes": [
            ""
        ],
        "volume": "卷二百七十三",
        "no#": 84
    },
    {
        "title": "过友人隐居",
        "author": "戴叔伦",
        "biography": "",
        "paragraphs": [
            "潇洒绝尘喧，清溪流绕门。水声鸣石濑，萝影到林轩。",
            "地静留眠鹿，庭虚下饮猿。春花正夹岸，何必问桃源。"
        ],
        "notes": [
            ""
        ],
        "volume": "卷二百七十三",
        "no#": 85
    },
    {
        "title": "宿天竺寺晓发罗源",
        "author": "戴叔伦",
        "biography": "",
        "paragraphs": [
            "黄昏投古寺，深院一灯明。水砌长杉列，风廊败叶鸣。",
            "山云留别偈，王事速归程。迢递罗源路，轻舆候晓行。"
        ],
        "notes": [
            ""
        ],
        "volume": "卷二百七十三",
        "no#": 86
    },
    {
        "title": "留宿罗源西峰寺示辉上人",
        "author": "戴叔伦",
        "biography": "",
        "paragraphs": [
            "一宿西峰寺，尘烦暂觉清。远林生夕籁，高阁起钟声。",
            "山寂僧初定，廊深火自明。虽云殊出处，聊与说无生。"
        ],
        "notes": [
            ""
        ],
        "volume": "卷二百七十三",
        "no#": 87
    },
    {
        "title": "题横山寺",
        "author": "戴叔伦",
        "biography": "",
        "paragraphs": [
            "偶入横山寺，湖山景最幽。露涵松翠湿，风涌浪花浮。",
            "老衲供茶碗，斜阳送客舟。自缘归思促，不得更迟留。"
        ],
        "notes": [
            ""
        ],
        "volume": "卷二百七十三",
        "no#": 88
    },
    {
        "title": "泛舟",
        "author": "戴叔伦",
        "biography": "",
        "paragraphs": [
            "风软扁舟稳，行依绿水堤。孤尊秋露滑，短棹晚烟迷。",
            "夜静月初上，江空天更低。飘飘信流去，误过子猷溪。"
        ],
        "notes": [
            ""
        ],
        "volume": "卷二百七十三",
        "no#": 89
    },
    {
        "title": "宿灵岩寺",
        "author": "戴叔伦",
        "biography": "",
        "paragraphs": [
            "马疲盘道峻，投宿入招提。雨急山溪涨，云迷岭树低。",
            "凉风来殿角，赤日下天西。偃腹虚簷外，林空鸟恣啼。"
        ],
        "notes": [
            ""
        ],
        "volume": "卷二百七十三",
        "no#": 90
    },
    {
        "title": "江上别刘驾",
        "author": "戴叔伦",
        "biography": "",
        "paragraphs": [
            "天涯芳草遍，江路又逢春。海月留人醉，山花笑客贫。",
            "离杯倾祖帐，征骑逐行尘。回首风流地，登临少一人。"
        ],
        "notes": [
            ""
        ],
        "volume": "卷二百七十三",
        "no#": 91
    },
    {
        "title": "南轩",
        "author": "戴叔伦",
        "biography": "",
        "paragraphs": [
            "野居何处是，轩外一横塘。座纳熏风细，帘垂白日长。",
            "面山如对画，临水坐流觞。更爱闲花木，欣欣得向阳。"
        ],
        "notes": [
            ""
        ],
        "volume": "卷二百七十三",
        "no#": 92
    },
    {
        "title": "泊雁",
        "author": "戴叔伦",
        "biography": "",
        "paragraphs": [
            "泊雁鸣深渚，收霞落晚川。柝随风敛阵，楼映月低弦。",
            "漠漠汀帆转，幽幽岸火然。壑危通细路，沟曲绕平田。"
        ],
        "notes": [
            ""
        ],
        "volume": "卷二百七十三",
        "no#": 93
    },
    {
        "title": "巡诸州渐次空灵戍",
        "author": "戴叔伦",
        "biography": "",
        "paragraphs": [
            "寒尽鸿先至，春回客未归。蚤知名是病，不敢绣为衣。",
            "雾积川原暗，山多郡县稀。明朝下湘岸，更逐鹧鸪飞。"
        ],
        "notes": [
            ""
        ],
        "volume": "卷二百七十三",
        "no#": 94
    },
    {
        "title": "潭州使院书情寄江夏贺兰副端",
        "author": "戴叔伦",
        "biography": "",
        "paragraphs": [
            "云雨一萧散，悠悠关复河。俱从泛舟役，近隔洞庭波。",
            "楚水去不尽，秋风今又过。无因得相见，却恨寄书多。"
        ],
        "notes": [
            ""
        ],
        "volume": "卷二百七十三",
        "no#": 95
    },
    {
        "title": "过柳州",
        "author": "戴叔伦",
        "biography": "",
        "paragraphs": [
            "地尽江南戍，山分桂北林。火云三月合，石路九疑深。",
            "暗谷随风过，危桥共鸟寻。羁魂愁似绝，不复待猿吟。"
        ],
        "notes": [
            ""
        ],
        "volume": "卷二百七十三",
        "no#": 96
    },
    {
        "title": "经巴东岭",
        "author": "戴叔伦",
        "biography": "",
        "paragraphs": [
            "巴山不可上，徒驭亦裴回。旧栈歌难度，朝云湿未开。",
            "瀑泉飞雪雨，惊兽走风雷。此去无停候，征人几日回。"
        ],
        "notes": [
            ""
        ],
        "volume": "卷二百七十三",
        "no#": 97
    },
    {
        "title": "过申州",
        "author": "戴叔伦",
        "biography": "",
        "paragraphs": [
            "万人曾战死，几处见休兵。井邑初安堵，儿童未长成。",
            "凉风吹古木，野火入残营。牢落千余里，山空水复清。"
        ],
        "notes": [
            ""
        ],
        "volume": "卷二百七十三",
        "no#": 98
    },
    {
        "title": "次下牢韵",
        "author": "戴叔伦",
        "biography": "",
        "paragraphs": [
            "独立荒亭上，萧萧对晚风。天高吴塞阔，日落楚山空。",
            "猿叫三声断，江流一水通。前程千万里，一夕宿巴东。"
        ],
        "notes": [
            ""
        ],
        "volume": "卷二百七十三",
        "no#": 99
    },
    {
        "title": "潘处士宅会别",
        "author": "戴叔伦",
        "biography": "",
        "paragraphs": [
            "相邀寒影晚，惜别故山空。邻里疏林在，池塘野水通。",
            "十年难遇后，一醉几人同。复此悲行子，萧萧逐转蓬。"
        ],
        "notes": [
            ""
        ],
        "volume": "卷二百七十三",
        "no#": 100
    },
    {
        "title": "暮春沐发晦日书怀寄韦功曹沨李录事从训王少府纯",
        "author": "戴叔伦",
        "biography": "",
        "paragraphs": [
            "朝沐敞南闱，盘跚待日晞。持梳发更落，览镜意多违。",
            "吾友见尝少，春风去不归。登高取一醉，犹可及芳菲。"
        ],
        "notes": [
            ""
        ],
        "volume": "卷二百七十三",
        "no#": 101
    },
    {
        "title": "长安早春赠万评事",
        "author": "戴叔伦",
        "biography": "",
        "paragraphs": [
            "春风归戚里，晓日上花枝。清管新莺发，重门细柳垂。",
            "经过千骑客，调笑五陵儿。何事灵台客，狂歌自不知。"
        ],
        "notes": [
            ""
        ],
        "volume": "卷二百七十三",
        "no#": 102
    },
    {
        "title": "留别宋处士",
        "author": "戴叔伦",
        "biography": "",
        "paragraphs": [
            "留欢方继烛，此会岂他人。乡里游从旧，儿童内外亲。",
            "夜深愁不醉，老去别何频。莫折园中柳，相看惜暮春。"
        ],
        "notes": [
            ""
        ],
        "volume": "卷二百七十三",
        "no#": 103
    },
    {
        "title": "留别道州李使君圻",
        "author": "戴叔伦",
        "biography": "",
        "paragraphs": [
            "泷路下丹徼，邮童挥画桡。山回千骑隐，云断两乡遥。",
            "渔沪拥寒溜，佘田落远烧。维舟更相忆，惆怅坐空宵。"
        ],
        "notes": [
            ""
        ],
        "volume": "卷二百七十三",
        "no#": 104
    },
    {
        "title": "将游东都留别包谏议",
        "author": "戴叔伦",
        "biography": "",
        "paragraphs": [
            "衰客惭墨绶，素舸逐秋风。云雨恩难报，江湖意已终。",
            "县当仙洞口，路出故园东。唯有新离恨，长留梦寐中。"
        ],
        "notes": [
            ""
        ],
        "volume": "卷二百七十三",
        "no#": 105
    },
    {
        "title": "灞岸别友",
        "author": "戴叔伦",
        "biography": "",
        "paragraphs": [
            "车马去迟迟，离言未尽时。看花一醉别，会面几年期。",
            "樵路高山馆，渔洲楚帝祠。南登回首处，犹得望京师。"
        ],
        "notes": [
            ""
        ],
        "volume": "卷二百七十三",
        "no#": 106
    },
    {
        "title": "临川从事还别崔法曹",
        "author": "戴叔伦",
        "biography": "",
        "paragraphs": [
            "谬官辞获免，滥狱会平反。远与故人别，龙钟望所言。",
            "阴天寒不雨，古木夜多猿。老病北归去，余年学灌园。"
        ],
        "notes": [
            ""
        ],
        "volume": "卷二百七十三",
        "no#": 107
    },
    {
        "title": "海上别薛舟",
        "author": "戴叔伦",
        "biography": "",
        "paragraphs": [
            "行旅悲摇落，风波厌别离。客程秋草远，心事故人知。",
            "暮鸟翻江岸，征徒起路岐。自应无定所，还似欲相随。"
        ],
        "notes": [
            ""
        ],
        "volume": "卷二百七十三",
        "no#": 108
    },
    {
        "title": "婺州路别录事",
        "author": "戴叔伦",
        "biography": "",
        "paragraphs": [
            "府中相见少，江上独行遥。会日起离恨，新年别旧僚。",
            "春云犹伴雪，寒渚未通潮。回首群山暝，思君转寂寥。"
        ],
        "notes": [
            ""
        ],
        "volume": "卷二百七十三",
        "no#": 109
    },
    {
        "title": "建中癸亥岁奉天除夜宿武当山北茅平村",
        "author": "戴叔伦",
        "biography": "",
        "paragraphs": [
            "岁除日又暮，山险路仍新。驱传迷深谷，瞻星记北辰。",
            "古亭聊假寐，中夜忽逢人。相问皆呜咽，伤心不待春。"
        ],
        "notes": [
            ""
        ],
        "volume": "卷二百七十三",
        "no#": 110
    },
    {
        "title": "京口送皇甫司马副端曾舒州辞满归去东都",
        "author": "戴叔伦",
        "biography": "",
        "paragraphs": [
            "潮水忽复过，云帆俨欲飞。故园双阙下，左宦十年归。",
            "晚景照华发，凉风吹绣衣。淹留更一醉，老去莫相违。"
        ],
        "notes": [
            ""
        ],
        "volume": "卷二百七十三",
        "no#": 111
    },
    {
        "title": "送李审之桂州谒中丞叔",
        "author": "戴叔伦",
        "biography": "",
        "paragraphs": [
            "知音不可遇，才子向天涯。远水下山急，孤舟上路赊。",
            "乱云收暮雨，杂树落疏花。到日应文会，风流胜阮家。"
        ],
        "notes": [
            ""
        ],
        "volume": "卷二百七十三",
        "no#": 112
    },
    {
        "title": "送王翁信及第归江东旧隐",
        "author": "戴叔伦",
        "biography": "",
        "paragraphs": [
            "南行无俗侣，秋雁与寒云。野趣自多惬，名香日总闻。",
            "吴山中路断，浙水半江分。此地登临惯，含情一送君。"
        ],
        "notes": [
            ""
        ],
        "volume": "卷二百七十三",
        "no#": 113
    },
    {
        "title": "送李明府之任",
        "author": "戴叔伦",
        "biography": "",
        "paragraphs": [
            "身为百里长，家宠五诸侯。含笑听猿狖，摇鞭望斗牛。",
            "梅花堪比雪，芳草不知秋。别后南风起，相思梦岭头。"
        ],
        "notes": [
            ""
        ],
        "volume": "卷二百七十三",
        "no#": 114
    },
    {
        "title": "送郭太祝中孚归江东",
        "author": "戴叔伦",
        "biography": "",
        "paragraphs": [
            "乡人去欲尽，北雁又南飞。京洛风尘久，江湖音信稀。",
            "旧山知独往，一醉莫相违。未得辞羁旅，无劳问是非。"
        ],
        "notes": [
            ""
        ],
        "volume": "卷二百七十三",
        "no#": 115
    },
    {
        "title": "新秋夜寄江右友人",
        "author": "戴叔伦",
        "biography": "",
        "paragraphs": [
            "遥夜独不寐，寂寥蓬户中。河明五陵上，月满九门东。",
            "旧知亲友散，故园江海空。怀归正南望，此夕起秋风。"
        ],
        "notes": [
            ""
        ],
        "volume": "卷二百七十三",
        "no#": 116
    },
    {
        "title": "清明日送邓芮二子还乡",
        "author": "戴叔伦",
        "biography": "",
        "paragraphs": [
            "钟鼓喧离日，车徒促夜装。晓厨新变火，轻柳暗翻霜。",
            "传镜看华发，持杯话故乡。每嫌儿女泪，今日自沾裳。"
        ],
        "notes": [
            ""
        ],
        "volume": "卷二百七十三",
        "no#": 117
    },
    {
        "title": "送谢夷甫宰余姚县",
        "author": "戴叔伦",
        "biography": "",
        "paragraphs": [
            "君去方为宰，干戈尚未销。邑中残老小，乱后少官僚。",
            "廨宇经兵火，公田没海潮。到时应变俗，新政满余姚。"
        ],
        "notes": [
            ""
        ],
        "volume": "卷二百七十三",
        "no#": 118
    },
    {
        "title": "送柳道时余北还",
        "author": "戴叔伦",
        "biography": "",
        "paragraphs": [
            "征役各异路，烟波同旅愁。轻桡上桂水，大艑下扬州。",
            "何处成后会，今朝分旧游。离心比杨柳，萧飒不胜秋。"
        ],
        "notes": [
            ""
        ],
        "volume": "卷二百七十三",
        "no#": 119
    },
    {
        "title": "送万户曹之任扬州便归旧隐",
        "author": "戴叔伦",
        "biography": "",
        "paragraphs": [
            "拟归云壑去，聊寄宦名中。俸禄资生事，文章实国风。",
            "听潮回楚浪，看月照隋宫。傥有登楼望，还应伴庾公。"
        ],
        "notes": [
            ""
        ],
        "volume": "卷二百七十三",
        "no#": 120
    },
    {
        "title": "送李长史纵之任常州",
        "author": "戴叔伦",
        "biography": "",
        "paragraphs": [
            "不与名利隔，且为江汉游。吴山本佳丽，谢客旧淹留。",
            "狭道通陵口，贫家住蒋州。思归复怨别，寥落讵关秋。"
        ],
        "notes": [
            ""
        ],
        "volume": "卷二百七十三",
        "no#": 121
    },
    {
        "title": "南宾送蔡侍御游蜀",
        "author": "戴叔伦",
        "biography": "",
        "paragraphs": [
            "巴江秋欲尽，远别更凄然。月照高唐峡，人随贾客船。",
            "积云藏崄路，流水促行年。不料相逢日，空悲尊酒前。"
        ],
        "notes": [
            ""
        ],
        "volume": "卷二百七十三",
        "no#": 122
    },
    {
        "title": "送崔拾遗峒江淮访图书",
        "author": "戴叔伦",
        "biography": "",
        "paragraphs": [
            "九门思谏议，万里采风谣。关外逢秋月，天涯过晚潮。",
            "雁来云杳杳，木落浦萧萧。空怨他乡别，回舟暮寂寥。"
        ],
        "notes": [
            ""
        ],
        "volume": "卷二百七十三",
        "no#": 123
    },
    {
        "title": "九日送洛阳李丞之任",
        "author": "戴叔伦",
        "biography": "",
        "paragraphs": [
            "为文通绝境，从宦及良辰。洛下知名早，腰边结绶新。",
            "且倾浮菊酒，聊拂染衣尘。独恨沧波侣，秋来别故人。"
        ],
        "notes": [
            ""
        ],
        "volume": "卷二百七十三",
        "no#": 124
    },
    {
        "title": "奉陪李大夫九日宴龙沙",
        "author": "戴叔伦",
        "biography": "",
        "paragraphs": [
            "邦君采菊地，近接旅人居。一命招衰疾，清光照里闾。",
            "去官惭比谢，下榻贵同徐。莫怪沙边倒，偏沾杯酌余。"
        ],
        "notes": [
            ""
        ],
        "volume": "卷二百七十三",
        "no#": 125
    },
    {
        "title": "送车参军江陵",
        "author": "戴叔伦",
        "biography": "",
        "paragraphs": [
            "槐花落尽柳阴清，萧索凉天楚客情。海上旧山无的信，",
            "公子道存知不弃，欲依刘表住南荆。"
        ],
        "notes": [
            ""
        ],
        "volume": "卷二百七十三",
        "no#": 126
    },
    {
        "title": "游清溪兰若",
        "author": "戴叔伦",
        "biography": "",
        "paragraphs": [
            "西看叠嶂几千重，秀色孤标此一峰。丹灶久闲荒宿草，",
            "远对白云幽隐在，年年不离旧杉松。"
        ],
        "notes": [
            ""
        ],
        "volume": "卷二百七十三",
        "no#": 127
    },
    {
        "title": "赠史开府",
        "author": "戴叔伦",
        "biography": "",
        "paragraphs": [
            "南天胡马独悲嘶，白首相逢话鼓鼙。野战频年沙朔外，",
            "早晚瑶阶归伏奏，独能画地取关西。"
        ],
        "notes": [
            ""
        ],
        "volume": "卷二百七十三",
        "no#": 128
    },
    {
        "title": "登楼望月寄凤翔李少尹",
        "author": "戴叔伦",
        "biography": "",
        "paragraphs": [
            "陌上凉风槐叶凋，夕阳清露湿寒条。登楼望月楚山迥，",
            "轩辕不重无名客，此地还能访寂寥。"
        ],
        "notes": [
            ""
        ],
        "volume": "卷二百七十三",
        "no#": 129
    },
    {
        "title": "和汴州李相公勉人日喜春",
        "author": "戴叔伦",
        "biography": "",
        "paragraphs": [
            "年来日日春光好，今日春光好更新。独献菜羹怜应节，",
            "东合此时闻一曲，翻令和者不胜春。"
        ],
        "notes": [
            ""
        ],
        "volume": "卷二百七十三",
        "no#": 130
    },
    {
        "title": "奉酬卢端公饮后赠诸公见示之作",
        "author": "戴叔伦",
        "biography": "",
        "paragraphs": [
            "佐幕临戎旌旆间，五营无事万家闲。风吹杨柳渐拂地，",
            "当时不敢辞先醉，误逐群公倒载还。"
        ],
        "notes": [
            ""
        ],
        "volume": "卷二百七十三",
        "no#": 131
    },
    {
        "title": "赠司空拾遗",
        "author": "戴叔伦",
        "biography": "",
        "paragraphs": [
            "侍臣何事辞云陛，江上弹冠见雪花。望阙未承丹凤诏，",
            "高馆更容尘外客，仍令归去待琼华。"
        ],
        "notes": [
            ""
        ],
        "volume": "卷二百七十三",
        "no#": 132
    },
    {
        "title": "越溪村居",
        "author": "戴叔伦",
        "biography": "",
        "paragraphs": [
            "年来桡客寄禅扉，多话贫居在翠微。黄雀数声催柳变，",
            "负米到家春未尽，风萝闲扫钓鱼矶。"
        ],
        "notes": [
            ""
        ],
        "volume": "卷二百七十三",
        "no#": 133
    },
    {
        "title": "赠韩道士",
        "author": "戴叔伦",
        "biography": "",
        "paragraphs": [
            "日暮秋风吹野花，上清归客意无涯。桃源寂寂烟霞闭，",
            "东城南陌频相见，应是壶中别有家。"
        ],
        "notes": [
            ""
        ],
        "volume": "卷二百七十三",
        "no#": 134
    },
    {
        "title": "寄万德躬故居",
        "author": "戴叔伦",
        "biography": "",
        "paragraphs": [
            "日暮山风吹女萝，故人舟楫定如何。吕仙祠下寒砧急，",
            "何时醉把黄花酒，听尔南征长短歌。"
        ],
        "notes": [
            ""
        ],
        "volume": "卷二百七十三",
        "no#": 135
    },
    {
        "title": "寄司空曙",
        "author": "戴叔伦",
        "biography": "",
        "paragraphs": [
            "细雨柴门生远愁，向来诗句若为酬。林花落处频中酒，",
            "可能相别还相忆，莫遣杨花笑白头。"
        ],
        "notes": [
            ""
        ],
        "volume": "卷二百七十三",
        "no#": 136
    },
    {
        "title": "过故人陈羽山居",
        "author": "戴叔伦",
        "biography": "",
        "paragraphs": [
            "向来携酒共追攀，此日看云独未还。不见山中人半载，",
            "却望夏洋怀二妙，满崖霜树晓斑斑。"
        ],
        "notes": [
            ""
        ],
        "volume": "卷二百七十三",
        "no#": 137
    },
    {
        "title": "吊畅当",
        "author": "戴叔伦",
        "biography": "",
        "paragraphs": [
            "万里江南一布衣，早将佳句动京畿。徒闻子敬遗琴在，",
            "玉堂知己能铭述，犹得精魂慰所依。"
        ],
        "notes": [
            ""
        ],
        "volume": "卷二百七十三",
        "no#": 138
    },
    {
        "title": "寄刘禹锡",
        "author": "戴叔伦",
        "biography": "",
        "paragraphs": [
            "谢相园西石径斜，知君习隐暂为家。有时出郭行芳草，",
            "五年不见西山色，怅望浮云隐落霞。"
        ],
        "notes": [
            ""
        ],
        "volume": "卷二百七十三",
        "no#": 139
    },
    {
        "title": "寄孟郊",
        "author": "戴叔伦",
        "biography": "",
        "paragraphs": [
            "乱余城郭怕经过，到处闲门长薜萝。用世空悲闻道浅，",
            "石上幽期春又暮，何时载酒听高歌。"
        ],
        "notes": [
            ""
        ],
        "volume": "卷二百七十三",
        "no#": 140
    },
    {
        "title": "赠徐山人",
        "author": "戴叔伦",
        "biography": "",
        "paragraphs": [
            "乱余山水半凋残，江上逢君春正阑。针自指南天窅窅，",
            "回首风尘千里外，故园烟雨五峰寒。"
        ],
        "notes": [
            ""
        ],
        "volume": "卷二百七十三",
        "no#": 141
    },
    {
        "title": "过贾谊旧居",
        "author": "戴叔伦",
        "biography": "",
        "paragraphs": [
            "楚乡卑湿叹殊方，𫛳赋人非宅已荒。谩有长书忧汉室，",
            "过客不须频太息，咸阳宫殿亦凄凉。"
        ],
        "notes": [
            ""
        ],
        "volume": "卷二百七十三",
        "no#": 142
    },
    {
        "title": "宫词",
        "author": "戴叔伦",
        "biography": "",
        "paragraphs": [
            "紫禁迢迢宫漏鸣，夜深无语独含情。春风鸾镜愁中影，",
            "贞心一任蛾眉妒，买赋何须问马卿。"
        ],
        "notes": [
            ""
        ],
        "volume": "卷二百七十三",
        "no#": 143
    },
    {
        "title": "汉宫人入道",
        "author": "戴叔伦",
        "biography": "",
        "paragraphs": [
            "萧萧白发出宫门，羽服星冠道意存。霄汉九重辞凤阙，",
            "回首吹箫天上伴，上阳花落共谁言。"
        ],
        "notes": [
            ""
        ],
        "volume": "卷二百七十三",
        "no#": 144
    },
    {
        "title": "二灵寺守岁",
        "author": "戴叔伦",
        "biography": "",
        "paragraphs": [
            "守岁山房迥绝缘，灯光香灺共萧然。无人更献椒花颂，",
            "忧心悄悄浑忘寐，坐待扶桑日丽天。"
        ],
        "notes": [
            ""
        ],
        "volume": "卷二百七十三",
        "no#": 145
    },
    {
        "title": "暮春感怀",
        "author": "戴叔伦",
        "biography": "",
        "paragraphs": [
            "杜宇声声唤客愁，故园何处此登楼。落花飞絮成春梦，",
            "东皇去后韶华尽，老圃寒香别有秋。",
            "四十无闻懒慢身，放情丘壑任天真。悠悠往事杯中物，",
            "山花水鸟皆知己，百遍相过不厌贫。"
        ],
        "notes": [
            ""
        ],
        "volume": "卷二百七十三",
        "no#": 146
    },
    {
        "title": "哭朱放",
        "author": "戴叔伦",
        "biography": "",
        "paragraphs": [
            "几年湖海挹余芳，岂料兰摧一夜霜。人世空传名耿耿，",
            "最是不堪回首处，九泉烟冷树苍苍。"
        ],
        "notes": [
            ""
        ],
        "volume": "卷二百七十三",
        "no#": 147
    },
    {
        "title": "酬盩厔耿少府𣲗见寄",
        "author": "戴叔伦",
        "biography": "",
        "paragraphs": [
            "方丈萧萧落叶中，暮天深巷起悲风。流年不尽人自老，",
            "遥闻相访频逢雪，一醉寒宵谁与同。"
        ],
        "notes": [
            ""
        ],
        "volume": "卷二百七十三",
        "no#": 148
    },
    {
        "title": "赠慧上人",
        "author": "戴叔伦",
        "biography": "",
        "paragraphs": [
            "仙槎江口槎溪寺，几度停舟访未能。自恨频年为远客，",
            "何日却飞真锡返，故人丘木翳寒藤。"
        ],
        "notes": [
            ""
        ],
        "volume": "卷二百七十三",
        "no#": 149
    },
    {
        "title": "渐至涪州先寄王员外使君纵",
        "author": "戴叔伦",
        "biography": "",
        "paragraphs": [
            "文教通夷俗，均输问火田。江分巴字水，树入夜郎烟。",
            "毒瘴含秋气，阴崖蔽曙天。路难空计日，身老不由年。",
            "将命宁知远，归心讵可传。星郎复何意，出守五溪边。"
        ],
        "notes": [
            ""
        ],
        "volume": "卷二百七十三",
        "no#": 150
    },
    {
        "title": "和河南罗主簿送校书兄归江南",
        "author": "戴叔伦",
        "biography": "",
        "paragraphs": [
            "兄弟泣殊方，天涯指故乡。断云无定处，归雁不成行。",
            "草莽人烟少，风波水驿长。上虞亲渤澥，东楚隔潇湘。",
            "古戍阴传火，寒芜晓带霜。海门潮滟滟，沙岸荻苍苍。",
            "京辇辞芸阁，蘅芳忆草堂。知君始宁隐，还缉旧荷裳。"
        ],
        "notes": [
            ""
        ],
        "volume": "卷二百七十三",
        "no#": 151
    },
    {
        "title": "晓闻长乐钟声",
        "author": "戴叔伦",
        "biography": "",
        "paragraphs": [
            "汉苑钟声早，秦郊曙色分。霜凌万户彻，风散一城闻。",
            "已启蓬莱殿，初朝鸳鹭群。虚心方应物，大扣欲干云。",
            "近杂鸡人唱，新传凫氏文。能令翰苑客，流听思氛氲。"
        ],
        "notes": [
            ""
        ],
        "volume": "卷二百七十三",
        "no#": 152
    },
    {
        "title": "听霜钟",
        "author": "戴叔伦",
        "biography": "",
        "paragraphs": [
            "渺渺飞霜夜，寥寥远岫钟。出云疑断续，入户乍舂容。",
            "度枕频惊梦，随风几韵松。悠扬来不已，杳霭去何从。",
            "仿佛烟岚隔，依稀岩峤重。此时聊一听，余响绕千峰。"
        ],
        "notes": [
            ""
        ],
        "volume": "卷二百七十三",
        "no#": 153
    },
    {
        "title": "同前",
        "author": "戴叔伦",
        "biography": "",
        "paragraphs": [
            "寥亮来丰岭，分明辨古钟。应霜如自击，中节每相从。",
            "静听非闲扣，潜应蕴圣踪。风间时断续，云外更舂容。",
            "虚警和清籁，雄鸣隔乱峰。因知谕知己，感激更难逢。"
        ],
        "notes": [
            ""
        ],
        "volume": "卷二百七十三",
        "no#": 154
    }
]