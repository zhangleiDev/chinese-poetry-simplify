[
    {
        "title": "送刘驾归京",
        "author": "薛能",
        "biography": "",
        "paragraphs": [
            "相逢听一吟，惟我不降心。在世忧何事，前生得至音。",
            "蒲多南去远，汾尽北游深。为宿关亭日，苍苍晓欲临。"
        ],
        "notes": [
            ""
        ],
        "volume": "卷五百六十",
        "no#": 1
    },
    {
        "title": "夏日寺中有怀",
        "author": "薛能",
        "biography": "",
        "paragraphs": [
            "亭午四邻睡，院中唯鸟鸣。当门塞鸿去，欹枕世人情。",
            "地燥苍苔裂，天凉晚月生。归家岂不愿，辛苦未知名。"
        ],
        "notes": [
            ""
        ],
        "volume": "卷五百六十",
        "no#": 2
    },
    {
        "title": "夏日蒲津寺居二首",
        "author": "薛能",
        "biography": "",
        "paragraphs": [
            "日日闲车马，谁来访此身。一门兼鹤静，四院与僧邻。",
            "雨室墙穿溜，风窗笔染尘。空余气长在，天子用平人。",
            "故国有如梦，省来长远游。清晨起闲院，疏雨似深秋。",
            "宿寝书棱叠，行吟杖迹稠。天晴岂能出，春暖未更裘。"
        ],
        "notes": [
            ""
        ],
        "volume": "卷五百六十",
        "no#": 3
    },
    {
        "title": "北都题崇福寺",
        "author": "薛能",
        "biography": "",
        "paragraphs": [
            "此地潜龙寺，何基即帝台。细花庭树荫，清气殿门开。",
            "长老多相识，旬休暂一来。空空亦拟解，干进幸无媒。"
        ],
        "notes": [
            ""
        ],
        "volume": "卷五百六十",
        "no#": 4
    },
    {
        "title": "题龙兴寺",
        "author": "薛能",
        "biography": "",
        "paragraphs": [
            "高户列禅房，松门到上方。像开祇树岭，人施蜀城香。",
            "地遍磷磷石，江移孑孑樯。林僧语不尽，身役事梁王。"
        ],
        "notes": [
            ""
        ],
        "volume": "卷五百六十",
        "no#": 5
    },
    {
        "title": "题大云寺西阁",
        "author": "薛能",
        "biography": "",
        "paragraphs": [
            "阁临偏险寺当山，独坐西城笑满颜。四野有歌行路乐，",
            "方拟杀身酬圣主，敢于高处恋乡关。"
        ],
        "notes": [
            ""
        ],
        "volume": "卷五百六十",
        "no#": 6
    },
    {
        "title": "舟行至平羌",
        "author": "薛能",
        "biography": "",
        "paragraphs": [
            "貔虎直沙壖，严更护早眠。簇霜孤驿树，落日下江船。",
            "暂去非吴起，终休爱鲁连。平羌无一术，候吏莫加笾。"
        ],
        "notes": [
            ""
        ],
        "volume": "卷五百六十",
        "no#": 7
    },
    {
        "title": "题开元寺阁",
        "author": "薛能",
        "biography": "",
        "paragraphs": [
            "一阁见一郡，乱流仍乱山。未能终日住，尤爱暂时闲。",
            "唱棹吴门去，啼林杜宇还。高僧不可羡，西景掩禅关。"
        ],
        "notes": [
            ""
        ],
        "volume": "卷五百六十",
        "no#": 8
    },
    {
        "title": "凌云寺",
        "author": "薛能",
        "biography": "",
        "paragraphs": [
            "像阁与山齐，何人致石梯。万烟生聚落，一崦露招提。",
            "斋月人来上，残阳鸽去栖。从边亦已极，烽火是沈黎。"
        ],
        "notes": [
            ""
        ],
        "volume": "卷五百六十",
        "no#": 9
    },
    {
        "title": "石堂溪",
        "author": "薛能",
        "biography": "",
        "paragraphs": [
            "三面接渔樵，前门向郡桥。岸沙崩橘树，山径入茶苗。",
            "夜拥军烟合，春浮妓舸邀。此心无与醉，花影莫相烧。"
        ],
        "notes": [
            ""
        ],
        "volume": "卷五百六十",
        "no#": 10
    },
    {
        "title": "荔枝楼",
        "author": "薛能",
        "biography": "",
        "paragraphs": [
            "高槛起边愁，荔枝谁致楼。会须教匠坼，不欲见蛮陬。",
            "树痹无春影，天连觉汉流。仲宣如可拟，即此是荆州。"
        ],
        "notes": [
            ""
        ],
        "volume": "卷五百六十",
        "no#": 11
    },
    {
        "title": "圣冈",
        "author": "薛能",
        "biography": "",
        "paragraphs": [
            "古迹是何王，平身入石房。远村通后径，一郡隔前冈。",
            "昼静唯禅客，春来有女郎。独醒回不得，无事可焚香。"
        ],
        "notes": [
            ""
        ],
        "volume": "卷五百六十",
        "no#": 12
    },
    {
        "title": "蜀州郑史君寄鸟觜茶，因以赠答八韵",
        "author": "薛能",
        "biography": "",
        "paragraphs": [
            "鸟觜撷浑牙，精灵胜镆铘。烹尝方带酒，滋味更无茶。",
            "拒碾干声细，撑封利颖斜。衔芦齐劲实，啄木聚菁华。",
            "盐损添常诫，姜宜著更夸。得来抛道药，携去就僧家。",
            "旋觉前瓯浅，还愁后信赊。千惭故人意，此惠敌丹砂。"
        ],
        "notes": [
            ""
        ],
        "volume": "卷五百六十",
        "no#": 13
    },
    {
        "title": "暇日寓怀寄朝中亲友",
        "author": "薛能",
        "biography": "",
        "paragraphs": [
            "命与才违岂自由，我身何负我身愁。临生白发方监郡，",
            "闲吟一寄清朝侣，未必淮阴不拜侯。"
        ],
        "notes": [
            ""
        ],
        "volume": "卷五百六十",
        "no#": 14
    },
    {
        "title": "春日寓怀",
        "author": "薛能",
        "biography": "",
        "paragraphs": [
            "幽拙未谋身，无端患不均。盗憎犹念物，花尽不知春。",
            "井邑常多弊，江山岂有神。犍为何处在，一拟吊埋轮。"
        ],
        "notes": [
            ""
        ],
        "volume": "卷五百六十",
        "no#": 15
    },
    {
        "title": "监郡犍为舟中寓题寄同舍",
        "author": "薛能",
        "biography": "",
        "paragraphs": [
            "一寝闲身万事空，任天教作假文翁。旗穿岛树孤舟上，",
            "佳期说尽君应笑，刘表尊前且不同。"
        ],
        "notes": [
            ""
        ],
        "volume": "卷五百六十",
        "no#": 16
    },
    {
        "title": "江柳",
        "author": "薛能",
        "biography": "",
        "paragraphs": [
            "条绿似垂缨，离筵日照轻。向人虽有态，伤我为无情。",
            "桥远孤临水，墙低半出营。天津曾此见，亦是怆行行。"
        ],
        "notes": [
            ""
        ],
        "volume": "卷五百六十",
        "no#": 17
    },
    {
        "title": "寄吉谏议",
        "author": "薛能",
        "biography": "",
        "paragraphs": [
            "将迎须学返抽身，合致蹉跎敢效颦。性静拟归无上士，",
            "闻说旧交贤且达，欲弹章甫自羞贫。"
        ],
        "notes": [
            ""
        ],
        "volume": "卷五百六十",
        "no#": 18
    },
    {
        "title": "江上寄情",
        "author": "薛能",
        "biography": "",
        "paragraphs": [
            "天际归舟浩荡中，我关王泽道何穷。未为时彦徒经国，",
            "年来断定知休处，一树繁花一亩宫。"
        ],
        "notes": [
            ""
        ],
        "volume": "卷五百六十",
        "no#": 19
    },
    {
        "title": "平盖观",
        "author": "薛能",
        "biography": "",
        "paragraphs": [
            "巨柏与山高，玄门静有猱。春风开野杏，落日照江涛。",
            "白璧心难说，青云世未遭。天涯望不极，谁识咏离骚。"
        ],
        "notes": [
            ""
        ],
        "volume": "卷五百六十",
        "no#": 20
    },
    {
        "title": "春霁",
        "author": "薛能",
        "biography": "",
        "paragraphs": [
            "久客孤舟上，天涯漱晓津。野芳桤似柳，江霁雪和春。",
            "吏叫能惊鹭，官粗实害身。何当穷蜀境，却忆滞游人。"
        ],
        "notes": [
            ""
        ],
        "volume": "卷五百六十",
        "no#": 21
    },
    {
        "title": "春居即事",
        "author": "薛能",
        "biography": "",
        "paragraphs": [
            "云密露晨晖，西园独掩扉。雨新临断火，春冷著单衣。",
            "榆荚奔风健，兰芽负土肥。交亲不是变，自作寄书稀。"
        ],
        "notes": [
            ""
        ],
        "volume": "卷五百六十",
        "no#": 22
    },
    {
        "title": "边城寓题",
        "author": "薛能",
        "biography": "",
        "paragraphs": [
            "孤蹇复飘零，天涯若堕萤。东风吹痼疾，暖日极青冥。",
            "蚕市归农醉，渔舟钓客醒。论邦苦不早，只此负王庭。"
        ],
        "notes": [
            ""
        ],
        "volume": "卷五百六十",
        "no#": 23
    },
    {
        "title": "春日江居寓怀",
        "author": "薛能",
        "biography": "",
        "paragraphs": [
            "归兴乍离边，兰桡复锦川。斫春槎枿树，消雪土膏田。",
            "岸暖寻新菜，舟寒著旧绵。临邛若个是，欲向酒家眠。"
        ],
        "notes": [
            ""
        ],
        "volume": "卷五百六十",
        "no#": 24
    },
    {
        "title": "边城作",
        "author": "薛能",
        "biography": "",
        "paragraphs": [
            "行止象分符，监州是戏儒。管排蛮户远，出箐鸟巢孤。",
            "北向秦何在，南来蜀已无。怀沙悔不及，只有便乘桴。"
        ],
        "notes": [
            ""
        ],
        "volume": "卷五百六十",
        "no#": 25
    },
    {
        "title": "闻李夷遇下第东归因以寄赠",
        "author": "薛能",
        "biography": "",
        "paragraphs": [
            "囊中书是居山写，海畔家贫乞食还。吾子莫愁登第晚，",
            "从此乐章休叙战，汉兵无阵亦无蛮。"
        ],
        "notes": [
            ""
        ],
        "volume": "卷五百六十",
        "no#": 26
    },
    {
        "title": "留题",
        "author": "薛能",
        "biography": "",
        "paragraphs": [
            "茶兴复诗心，一瓯还一吟。压春甘蔗冷，喧雨荔枝深。",
            "骤去无遗恨，幽栖已遍寻。蛾眉不可到，高处望千岑。"
        ],
        "notes": [
            ""
        ],
        "volume": "卷五百六十",
        "no#": 27
    },
    {
        "title": "春日北归舟中有怀",
        "author": "薛能",
        "biography": "",
        "paragraphs": [
            "尽日绕盘飧，归舟向蜀门。雨干杨柳渡，山热杏花村。",
            "净镜空山晓，孤灯极浦昏。边城不是意，回首未终恩。"
        ],
        "notes": [
            ""
        ],
        "volume": "卷五百六十",
        "no#": 28
    },
    {
        "title": "初发嘉州寓题",
        "author": "薛能",
        "biography": "",
        "paragraphs": [
            "劳我是犍为，南征又北移。唯闻杜鹃夜，不见海棠时。",
            "在暗曾无负，含灵合有知。州人若爱树，莫损召南诗。"
        ],
        "notes": [
            ""
        ],
        "volume": "卷五百六十",
        "no#": 29
    },
    {
        "title": "题汉州西湖",
        "author": "薛能",
        "biography": "",
        "paragraphs": [
            "西湖天下名，可以濯吾缨。况是携家赏，从妨半驿程。",
            "尝茶春味渴，断酒晚怀清。尽得幽人趣，犹嫌守吏迎。",
            "重餐逢角暮，百事喜诗成。坐阻湘江谪，谁为话政声。"
        ],
        "notes": [
            ""
        ],
        "volume": "卷五百六十",
        "no#": 30
    },
    {
        "title": "自广汉游三学山",
        "author": "薛能",
        "biography": "",
        "paragraphs": [
            "残阳终日望栖贤，归路携家得访禅。世缺一来应薄命，",
            "猿鸟可知僧可会，此心常似有香烟。"
        ],
        "notes": [
            ""
        ],
        "volume": "卷五百六十",
        "no#": 31
    },
    {
        "title": "三学山开照寺",
        "author": "薛能",
        "biography": "",
        "paragraphs": [
            "尽室遍相将，中方上下方。夜深楠树远，春气陌林香。",
            "圣迹留岩险，灵灯出混茫。何因将慧剑，割爱事空王。"
        ],
        "notes": [
            ""
        ],
        "volume": "卷五百六十",
        "no#": 32
    },
    {
        "title": "雨霁北归留题三学山",
        "author": "薛能",
        "biography": "",
        "paragraphs": [
            "远树平川半夕阳，锦城遥辨立危墙。闲思胜事多遗恨，",
            "灵龛一望终何得，谬有人情满蜀乡。"
        ],
        "notes": [
            ""
        ],
        "volume": "卷五百六十",
        "no#": 33
    },
    {
        "title": "行次灵龛驿寄西蜀尚书",
        "author": "薛能",
        "biography": "",
        "paragraphs": [
            "北客推车指蜀门，干阳知已近临坤。从辞府郭常回首，",
            "雷公解㔉冲天气，白日何辜遣戴盆。"
        ],
        "notes": [
            ""
        ],
        "volume": "卷五百六十",
        "no#": 34
    },
    {
        "title": "雨霁宿望喜驿",
        "author": "薛能",
        "biography": "",
        "paragraphs": [
            "风雷一罢思何清，江水依然浩浩声。飞鸟旋生啼鸟在，",
            "闲想更逢知旧否，馆前杨柳种初成。"
        ],
        "notes": [
            ""
        ],
        "volume": "卷五百六十",
        "no#": 35
    },
    {
        "title": "筹笔驿",
        "author": "薛能",
        "biography": "",
        "paragraphs": [
            "葛相终宜马革还，未开天意便开山。生欺仲达徒增气，",
            "当初若欲酬三顾，何不无为似有鳏。"
        ],
        "notes": [
            ""
        ],
        "volume": "卷五百六十",
        "no#": 36
    },
    {
        "title": "通仙洞",
        "author": "薛能",
        "biography": "",
        "paragraphs": [
            "高龛险欲摧，百尺洞门开。白日仙何在，清风客暂来。",
            "临崖松直上，避石水低回。贾掾曾空去，题诗岂易哉。"
        ],
        "notes": [
            ""
        ],
        "volume": "卷五百六十",
        "no#": 37
    },
    {
        "title": "嘉陵驿见贾岛旧题",
        "author": "薛能",
        "biography": "",
        "paragraphs": [
            "贾子命堪悲，唐人独解诗。左迁今已矣，清绝更无之。",
            "毕竟吾犹许，商量众莫疑。嘉陵四十字，一一是天资。"
        ],
        "notes": [
            ""
        ],
        "volume": "卷五百六十",
        "no#": 38
    },
    {
        "title": "嘉陵驿",
        "author": "薛能",
        "biography": "",
        "paragraphs": [
            "江涛千叠阁千层，衔尾相随尽室登。稠树蔽山闻杜宇，",
            "如此幸非名利切，益州来日合携僧。"
        ],
        "notes": [
            ""
        ],
        "volume": "卷五百六十",
        "no#": 39
    },
    {
        "title": "嘉陵驿",
        "author": "薛能",
        "biography": "",
        "paragraphs": [
            "尽室可招魂，蛮余出蜀门。雹凉随雨气，江热傍山根。",
            "蚕月缲丝路，农时碌碡村。干将磨欲尽，无位可酬恩。"
        ],
        "notes": [
            ""
        ],
        "volume": "卷五百六十",
        "no#": 40
    },
    {
        "title": "西县途中二十韵",
        "author": "薛能",
        "biography": "",
        "paragraphs": [
            "野客误桑麻，从军带镆铘。岂论之白帝，未合过黄花。",
            "落日投江县，征尘漱齿牙。蜀音连井络，秦分隔褒斜。",
            "硖路商逢使，山邮雀啅蛇。忆归临角黍，良遇得新瓜。",
            "食久庭阴转，行多屐齿洼。气清岩下瀑，烟漫雨余畬。",
            "黄鸟当蚕候，稀蒿杂麦查。汗凉风似雪，浆度蜜如沙。",
            "野色生肥芋，乡仪捣散茶。梯航经杜宇，烽候彻苴咩。",
            "逗石流何险，通关运固赊。葛侯真竭泽，刘主合亡家。",
            "陷彼贪功吠，贻为黩武夸。阵图谁许可，庙貌我揄揶。",
            "闲事休征汉，斯行且咏巴。音繁来有铎，𫐄尽去无车。",
            "溢目看风景，清怀啸月华。焰樵烹紫笋，腰簟憩乌纱。",
            "杞国忧寻悟，临邛渴自加。移文莫有诮，必不滞天涯。"
        ],
        "notes": [
            ""
        ],
        "volume": "卷五百六十",
        "no#": 41
    },
    {
        "title": "西县作",
        "author": "薛能",
        "biography": "",
        "paragraphs": [
            "三年西蜀去如沉，西县西来出万岑。树石向闻清汉浪，",
            "从此渐知光景异，锦都回首尽愁吟。"
        ],
        "notes": [
            ""
        ],
        "volume": "卷五百六十",
        "no#": 42
    },
    {
        "title": "分山岭望灵宝峰",
        "author": "薛能",
        "biography": "",
        "paragraphs": [
            "千寻万仞峰，灵宝号何从。盛立同吾道，贪程阻圣踪。",
            "岭奇应有药，壁峭尽无松。那得休于是，蹉跎亦卧龙。"
        ],
        "notes": [
            ""
        ],
        "volume": "卷五百六十",
        "no#": 43
    },
    {
        "title": "水帘吟",
        "author": "薛能",
        "biography": "",
        "paragraphs": [
            "万滴相随万响兼，路尘天产尽旁沾。源从颢气何因绝，",
            "嘉名已极终难称，别是风流不是帘。"
        ],
        "notes": [
            ""
        ],
        "volume": "卷五百六十",
        "no#": 44
    },
    {
        "title": "褒斜道中",
        "author": "薛能",
        "biography": "",
        "paragraphs": [
            "十驿褒斜到处慵，眼前常似接灵踪。江遥旋入旁来水，",
            "行吟却笑公车役，夜发星驰半不逢。"
        ],
        "notes": [
            ""
        ],
        "volume": "卷五百六十",
        "no#": 45
    },
    {
        "title": "褒城驿有故元相公旧题诗，因仰叹而作",
        "author": "薛能",
        "biography": "",
        "paragraphs": [
            "鄂相顷题应好池，题云万竹与千梨。我来已变当初地，",
            "闲吟四壁堪搔首，频见青苹白鹭鸶。"
        ],
        "notes": [
            ""
        ],
        "volume": "卷五百六十",
        "no#": 46
    },
    {
        "title": "题褒城驿池",
        "author": "薛能",
        "biography": "",
        "paragraphs": [
            "池馆通秦槛向衢，旧闻佳赏此踟蹰。清凉不散亭犹在，",
            "西川吟吏偏思葺，只恐归寻水亦枯。"
        ],
        "notes": [
            ""
        ],
        "volume": "卷五百六十",
        "no#": 47
    },
    {
        "title": "送崔学士赴东川",
        "author": "薛能",
        "biography": "",
        "paragraphs": [
            "羽人仙籍冠浮丘，欲作酂侯且蜀侯，导骑已多行剑阁，",
            "唯有夜樽欢莫厌，庙堂他日少闲游。"
        ],
        "notes": [
            ""
        ],
        "volume": "卷五百六十",
        "no#": 48
    },
    {
        "title": "海棠",
        "author": "薛能",
        "biography": "",
        "paragraphs": [
            "酷烈复离披，玄功莫我知。青苔浮落处，暮柳间开时。",
            "带醉游人插，连阴被叟移。晨前清露湿，晏后恶风吹。",
            "香少传何许，妍多画半遗。岛苏涟水脉，庭绽粒松枝。",
            "偶泛因沉砚，闲飘欲乱棋。绕山生玉垒，和郡遍坤维。",
            "负赏惭休饮，牵吟分失饥。明年应不见，留此赠巴儿。"
        ],
        "notes": [
            ""
        ],
        "volume": "卷五百六十",
        "no#": 49
    },
    {
        "title": "咏夹径菊",
        "author": "薛能",
        "biography": "",
        "paragraphs": [
            "夹径尽黄英，不通人并行。几曾相对绽，元自两行生。",
            "丛比高低等，香连左右并。畔摇风势断，中夹日华明。",
            "间隔蛩吟隔，交横蝶乱横。频应泛桑落，摘处近前楹。"
        ],
        "notes": [
            ""
        ],
        "volume": "卷五百六十",
        "no#": 50
    },
    {
        "title": "碧鲜亭春题竹",
        "author": "薛能",
        "biography": "",
        "paragraphs": [
            "竹少竹更重，碧鲜疆更名。有栏常凭立，无径独穿行。",
            "夕月阴何乱，春风叶尽轻。已闻图画客，兼写薛先生。"
        ],
        "notes": [
            ""
        ],
        "volume": "卷五百六十",
        "no#": 51
    },
    {
        "title": "行径",
        "author": "薛能",
        "biography": "",
        "paragraphs": [
            "盘径入依依，旋惊幽鸟飞。寻多苔色古，踏碎箨声微。",
            "鞭节横妨户，枝梢动拂衣。前溪闻到处，应接钓鱼矶。"
        ],
        "notes": [
            ""
        ],
        "volume": "卷五百六十",
        "no#": 52
    },
    {
        "title": "新柳",
        "author": "薛能",
        "biography": "",
        "paragraphs": [
            "轻轻须重不须轻，众木难成独早成。柔性定胜刚性立，",
            "谁道少逢知己用，将军因此建雄名。"
        ],
        "notes": [
            ""
        ],
        "volume": "卷五百六十",
        "no#": 53
    },
    {
        "title": "牡丹四首",
        "author": "薛能",
        "biography": "",
        "paragraphs": [
            "异色禀陶甄，常疑主者偏。众芳殊不类，一笑独奢妍。",
            "颗折羞含懒，丛虚隐陷圆。亚心堆胜被，美色艳于莲。",
            "品格如寒食，精光似少年。种堪收子子，价合易贤贤。",
            "迥秀应无妒，奇香称有仙。深阴宜映幕，富贵助开筵。",
            "蜀水争能染，巫山未可怜。数难忘次第，立困恋傍边。",
            "逐日愁风雨，和星祝夜天。且从留尽赏，离此便归田。",
            "万朵照初筵，狂游忆少年。晓光如曲水，颜色似西川。",
            "白向庚辛受，朱从造化研。众开成伴侣，相笑极神仙。",
            "见焰宁劳火，闻香不带烟。自高轻月桂，非偶贱池莲。",
            "影接雕盘动，丛遭恶草偏。招欢忧事阻，就卧觉情牵。",
            "四面宜绨锦，当头称管弦。泊来莺定忆，粉扰蝶何颠。",
            "苏息承朝露，滋荣仰霁天。压栏多尽好，敌国贵宜然。",
            "未落须迷醉，因兹任病缠。人谁知极物，空负感麟篇。",
            "去年零落暮春时，泪湿红笺怨别离。常恐便随巫峡散，",
            "欲就栏边安枕席，夜深闲共说相思。",
            "牡丹愁为牡丹饥，自惜多情欲瘦羸。浓艳冷香初盖后，",
            "京国别来谁占玩，此花光景属吾诗。"
        ],
        "notes": [
            ""
        ],
        "volume": "卷五百六十",
        "no#": 54
    },
    {
        "title": "使院栽苇",
        "author": "薛能",
        "biography": "",
        "paragraphs": [
            "戛戛复差差，一丛千万枝。格如僧住处，栽得吏闲时。",
            "笋自厅中出，根从府外移。从军无宿例，空想夜风吹。"
        ],
        "notes": [
            ""
        ],
        "volume": "卷五百六十",
        "no#": 55
    },
    {
        "title": "失鹤二首",
        "author": "薛能",
        "biography": "",
        "paragraphs": [
            "偶背雕笼与我违，四方端伫竟忘归。谁家白日云间见，",
            "凭人转觉多相误，尽道皤然作令威。",
            "华表翘风未可期，变丁投卫两堪疑。应缘失路防人损，",
            "不然直道高空外，白水青山属腊师。"
        ],
        "notes": [
            ""
        ],
        "volume": "卷五百六十",
        "no#": 56
    },
    {
        "title": "答贾支使寄鹤",
        "author": "薛能",
        "biography": "",
        "paragraphs": [
            "瑞羽奇姿踉跄形，称为仙驭过清冥。何年厚禄曾居卫，",
            "劳君赠我清歌侣，将去田园夜坐听。"
        ],
        "notes": [
            ""
        ],
        "volume": "卷五百六十",
        "no#": 57
    },
    {
        "title": "陈州刺史寄鹤",
        "author": "薛能",
        "biography": "",
        "paragraphs": [
            "临风高视耸奇形，渡海冲天想尽经。因得羽仪来合浦，",
            "南守欲知多少重，抚毛千万唤丁丁。"
        ],
        "notes": [
            ""
        ],
        "volume": "卷五百六十",
        "no#": 58
    },
    {
        "title": "孔雀",
        "author": "薛能",
        "biography": "",
        "paragraphs": [
            "偶有功名正俗才，灵禽何事降瑶台。天仙黼黻毛应是，",
            "佳人为我和衫拍，遣作傞傞送一杯。"
        ],
        "notes": [
            ""
        ],
        "volume": "卷五百六十",
        "no#": 59
    },
    {
        "title": "鄜州进白野鹊",
        "author": "薛能",
        "biography": "",
        "paragraphs": [
            "轻毛叠雪翅开霜，红觜能深练尾长。名应玉符朝北阙，",
            "从此定知栖息处，月宫琼树是仙乡。"
        ],
        "notes": [
            ""
        ],
        "volume": "卷五百六十",
        "no#": 60
    },
    {
        "title": "早蝉",
        "author": "薛能",
        "biography": "",
        "paragraphs": [
            "不见上庭树，日高声忽吟。他人岂无耳，远客自关心。",
            "暂落还因雨，横飞亦向林。分明去年意，从此渐闻砧。"
        ],
        "notes": [
            ""
        ],
        "volume": "卷五百六十",
        "no#": 61
    },
    {
        "title": "申湖",
        "author": "薛能",
        "biography": "",
        "paragraphs": [
            "昔年依峡寺，每日见申湖。下泪重来此，知心一已无。",
            "雨霖舟色暗，岸拔木形枯。旧境深相恼，新春宛不殊。",
            "方来寻熟侣，起去恨惊凫。忍事花何笑，喧吟瀑正粗。",
            "堪忧从宦到，倍遣曩怀孤。上马终回首，傍人怪感吁。"
        ],
        "notes": [
            ""
        ],
        "volume": "卷五百六十",
        "no#": 62
    },
    {
        "title": "谢刘相寄天柱茶",
        "author": "薛能",
        "biography": "",
        "paragraphs": [
            "两串春团敌夜光，名题天柱印维扬。偷嫌曼倩桃无味，",
            "粗官寄与真抛却，赖有诗情合得尝。"
        ],
        "notes": [
            ""
        ],
        "volume": "卷五百六十",
        "no#": 63
    },
    {
        "title": "题后集",
        "author": "薛能",
        "biography": "",
        "paragraphs": [
            "诗源何代失澄清，处处狂波污后生。常感道孤吟有泪，",
            "纵到缑山也无益，四方联络尽蛙声。"
        ],
        "notes": [
            ""
        ],
        "volume": "卷五百六十",
        "no#": 64
    },
    {
        "title": "秋晚送无可上人",
        "author": "薛能",
        "biography": "",
        "paragraphs": [
            "半夜觉松雨，照书灯悄然。河声才淅沥，旧业近潺湲。",
            "坐滴寒更尽，吟惊宿鹤迁。相思不相见，日短复愁牵。"
        ],
        "notes": [
            ""
        ],
        "volume": "卷五百六十",
        "no#": 65
    },
    {
        "title": "赠源寂禅师",
        "author": "薛能",
        "biography": "",
        "paragraphs": [
            "瓶钵镇随腰，怡然处寂寥。门禅从北祖，僧格似南朝。",
            "性近徒相许，缘多愧未销。何传能法慧，此岸要津桥。"
        ],
        "notes": [
            ""
        ],
        "volume": "卷五百六十",
        "no#": 66
    },
    {
        "title": "赠禅师",
        "author": "薛能",
        "biography": "",
        "paragraphs": [
            "嗜欲本无性，此生长在禅。九州空有路，一室独多年。",
            "鸣磬微尘落，移瓶湿地圆。相寻偶同宿，星月坐忘眠。"
        ],
        "notes": [
            ""
        ],
        "volume": "卷五百六十",
        "no#": 67
    },
    {
        "title": "夏日青龙寺寻僧二首",
        "author": "薛能",
        "biography": "",
        "paragraphs": [
            "帝里欲何待，人间无阙遗。不能安旧隐，都属扰明时。",
            "违理须齐辱，雄图岂藉知。纵横悉已误，斯语是吾师。",
            "得官殊未喜，失计是忘愁。不是无心速，焉能有自由。",
            "凉风盈夏扇，蜀茗半形瓯。笑向权门客，应难见道流。"
        ],
        "notes": [
            ""
        ],
        "volume": "卷五百六十",
        "no#": 68
    },
    {
        "title": "寄题巨源禅师",
        "author": "薛能",
        "biography": "",
        "paragraphs": [
            "风雨禅思外，应残木槿花。何年别乡土，一衲代袈裟。",
            "日气侵瓶暖，雷声动枕斜。还当扫楼影，天晚自煎茶。"
        ],
        "notes": [
            ""
        ],
        "volume": "卷五百六十",
        "no#": 69
    },
    {
        "title": "题河中亭子",
        "author": "薛能",
        "biography": "",
        "paragraphs": [
            "河擘双流岛在中，岛中亭上正南空，蒲根旧浸临关道，",
            "无穷胜事应须宿，霜白蒹葭月在东。"
        ],
        "notes": [
            ""
        ],
        "volume": "卷五百六十",
        "no#": 70
    },
    {
        "title": "逢友人边游回",
        "author": "薛能",
        "biography": "",
        "paragraphs": [
            "游子新从绝塞回，自言曾上李陵台。",
            "尊前语尽北风起，秋色萧条胡雁来。"
        ],
        "notes": [
            ""
        ],
        "volume": "卷五百六十",
        "no#": 71
    },
    {
        "title": "春雨",
        "author": "薛能",
        "biography": "",
        "paragraphs": [
            "电阔照潺潺，惊流往复还。远声如有洞，迷色似无山。",
            "利物乾坤内，并风竹树间。静思来朔漠，愁望满柴关。",
            "迸湿消尘虑，吹风触疾颜。谁知草茅径，沾此尚虚闲。"
        ],
        "notes": [
            ""
        ],
        "volume": "卷五百六十",
        "no#": 72
    },
    {
        "title": "夏雨",
        "author": "薛能",
        "biography": "",
        "paragraphs": [
            "何处发天涯，风雷一道赊。去声随地急，残势傍楼斜。",
            "透树垂红叶，沾尘带落花。潇湘无限思，闲看下蒹葭。"
        ],
        "notes": [
            ""
        ],
        "volume": "卷五百六十",
        "no#": 73
    },
    {
        "title": "秋夜山中述事",
        "author": "薛能",
        "biography": "",
        "paragraphs": [
            "初宵门未掩，独坐对霜空。极目故乡月，满溪寒草风。",
            "樵声当岭上，僧语在云中。正恨归期晚，萧萧闻塞鸿。"
        ],
        "notes": [
            ""
        ],
        "volume": "卷五百六十",
        "no#": 74
    },
    {
        "title": "长安道",
        "author": "薛能",
        "biography": "",
        "paragraphs": [
            "汲汲复营营，东西连两京。关𦈡古若在，山岳累应成。",
            "各自有身事，不相知姓名。交驰兼众类，分散入重城。",
            "此去应无尽，万方人旋生。空余片言苦，来往觅刘桢。"
        ],
        "notes": [
            ""
        ],
        "volume": "卷五百六十",
        "no#": 75
    },
    {
        "title": "酬泗州韦中丞埇上日寄赠兼次本韵",
        "author": "薛能",
        "biography": "",
        "paragraphs": [
            "鲁儒相悟欲成空，学尽文章不见功。官自掖垣飘海上，",
            "何意杜陵怀宝客，也随迷路出关东。"
        ],
        "notes": [
            ""
        ],
        "volume": "卷五百六十",
        "no#": 76
    },
    {
        "title": "泛觞池",
        "author": "薛能",
        "biography": "",
        "paragraphs": [
            "通咽远华樽，泛觞名自君。净看筹见影，轻动酒生纹。",
            "细滴随杯落，来声就浦分。便应半酣后，清冷漱兼云。"
        ],
        "notes": [
            ""
        ],
        "volume": "卷五百六十",
        "no#": 77
    }
]