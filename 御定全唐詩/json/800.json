[
    {
        "title": "答韩翃",
        "author": "柳氏",
        "biography": "",
        "paragraphs": [
            "杨柳枝，芳菲节，可恨年年赠离别。一叶随风忽报秋，"
        ],
        "notes": [
            ""
        ],
        "volume": "卷八百",
        "no#": 1
    },
    {
        "title": "归李江州后寄别王氏",
        "author": "程洛宾",
        "biography": "",
        "paragraphs": [
            "鱼雁回时写报音，难凭锉蘖数年心。",
            "虽然情断沙咤后，争奈平生怨恨深。"
        ],
        "notes": [
            ""
        ],
        "volume": "卷八百",
        "no#": 2
    },
    {
        "title": "忆崔生",
        "author": "红绡妓",
        "biography": "",
        "paragraphs": [
            "深洞莺啼恨阮郎，偷来花下解珠珰。",
            "碧云飘断音书绝，空倚玉箫愁凤凰。"
        ],
        "notes": [
            ""
        ],
        "volume": "卷八百",
        "no#": 3
    },
    {
        "title": "寄文茂",
        "author": "晁采",
        "biography": "",
        "paragraphs": [
            "花笺制叶寄郎边，的的寻鱼为妾传。",
            "并蒂已看灵鹊报，倩郎早觅买花船。"
        ],
        "notes": [
            ""
        ],
        "volume": "卷八百",
        "no#": 4
    },
    {
        "title": "秋日再寄",
        "author": "晁采",
        "biography": "",
        "paragraphs": [
            "珍簟生凉夜漏余，梦中恍惚觉来初。魂离不得空成病，",
            "此时最是思君处，肠断寒猿定不如。"
        ],
        "notes": [
            ""
        ],
        "volume": "卷八百",
        "no#": 5
    },
    {
        "title": "春日送夫之长安",
        "author": "晁采",
        "biography": "",
        "paragraphs": [
            "思君远别妾心愁，踏翠江边送画舟。",
            "欲待相看迟此别，只忧红日向西流。"
        ],
        "notes": [
            ""
        ],
        "volume": "卷八百",
        "no#": 6
    },
    {
        "title": "雨中忆夫",
        "author": "晁采",
        "biography": "",
        "paragraphs": [
            "窗前细雨日啾啾，妾在闺中独自愁。",
            "何事玉郎久离别，忘忧总对岂忘忧。",
            "春风送雨过窗东，忽忆良人在客中。",
            "安得妾身今似雨，也随风去与郎同。"
        ],
        "notes": [
            ""
        ],
        "volume": "卷八百",
        "no#": 7
    },
    {
        "title": "子夜歌十八首",
        "author": "晁采",
        "biography": "",
        "paragraphs": [
            "侬既剪云鬟，郎亦分丝发。觅向无人处，绾作同心结。",
            "夜夜不成寐，拥被啼终夕。郎不信侬时，但看枕上迹。",
            "何时得成匹，离恨不复牵。金针刺菡萏，夜夜得见莲。",
            "相逢逐凉候，黄花忽复香。颦眉腊月露，愁杀未成霜。",
            "明窗弄玉指，指甲如水晶。剪之特寄郎，聊当携手行。",
            "寄语闺中娘，颜色不常好。含笑对棘实，欢娱须是枣。",
            "良会终有时，劝郎莫得怒。姜蘖畏春蚕，要绵须辛苦。",
            "醉梦幸逢郎，无奈乌哑哑。中山如有酒，敢借千金价。",
            "信使无虚日，玉酝寄盈觥。一年一日雨，底事太多晴。",
            "绣房拟会郎，四窗日离离。手自施屏障，恐有女伴窥。",
            "相思百余日，相见苦无期。褰裳摘藕花，要莲敢恨池。",
            "金盆盥素手，焚香诵普门。来生何所愿，与郎为一身。",
            "花池多芳水，玉杯挹赠郎。避人藏袖里，湿却素罗裳。",
            "感郎金针赠，欲报物俱轻。一双连素缕，与郎聊定情。",
            "寒风响枯木，通夕不得卧。早起遣问郎，昨宵何以过。",
            "得郎日嗣音，令人不可睹。熊胆磨作墨，书来字字苦。",
            "轻巾手自制，颜色烂含桃。先怀侬袖里，然后约郎腰。",
            "侬赠绿丝衣，郎遗玉钩子。即欲系侬心，侬思著郎体。"
        ],
        "notes": [
            ""
        ],
        "volume": "卷八百",
        "no#": 8
    },
    {
        "title": "答张生",
        "author": "崔莺莺",
        "biography": "",
        "paragraphs": [
            "待月西厢下，迎风户半开。拂墙花影动，疑是玉人来。"
        ],
        "notes": [
            ""
        ],
        "volume": "卷八百",
        "no#": 9
    },
    {
        "title": "寄诗",
        "author": "崔莺莺",
        "biography": "",
        "paragraphs": [
            "自从销瘦减容光，万转千回懒下床。",
            "不为傍人羞不起，为郎憔悴却羞郎。"
        ],
        "notes": [
            ""
        ],
        "volume": "卷八百",
        "no#": 10
    },
    {
        "title": "告绝诗",
        "author": "崔莺莺",
        "biography": "",
        "paragraphs": [
            "弃置今何道，当时且自亲。还将旧来意，怜取眼前人。"
        ],
        "notes": [
            ""
        ],
        "volume": "卷八百",
        "no#": 11
    },
    {
        "title": "答赵子",
        "author": "步非烟",
        "biography": "",
        "paragraphs": [
            "绿惨双蛾不自持，只缘幽恨在新诗。",
            "郎心应似琴心怨，脉脉春情更泥谁。"
        ],
        "notes": [
            ""
        ],
        "volume": "卷八百",
        "no#": 12
    },
    {
        "title": "又答赵象独坐",
        "author": "步非烟",
        "biography": "",
        "paragraphs": [
            "无力严妆倚绣栊，暗题蝉锦思难穷。",
            "近来赢得伤春病，柳弱花欹怯晓风。"
        ],
        "notes": [
            ""
        ],
        "volume": "卷八百",
        "no#": 13
    },
    {
        "title": "寄怀",
        "author": "步非烟",
        "biography": "",
        "paragraphs": [
            "画簷春燕须同宿，兰浦双鸳肯独飞。",
            "长恨桃源诸女伴，等闲花里送郎归。"
        ],
        "notes": [
            ""
        ],
        "volume": "卷八百",
        "no#": 14
    },
    {
        "title": "答赵象",
        "author": "步非烟",
        "biography": "",
        "paragraphs": [
            "相思只恨难相见，相见还愁却别君。",
            "愿得化为松上鹤，一双飞去入行云。"
        ],
        "notes": [
            ""
        ],
        "volume": "卷八百",
        "no#": 15
    },
    {
        "title": "临行献李尚书",
        "author": "崔紫云",
        "biography": "",
        "paragraphs": [
            "从来学制斐然诗，不料霜台御史知。",
            "忽见便教随命去，恋恩肠断出门时。"
        ],
        "notes": [
            ""
        ],
        "volume": "卷八百",
        "no#": 16
    },
    {
        "title": "怨诗效徐淑体",
        "author": "姚月华",
        "biography": "",
        "paragraphs": [
            "妾生兮不辰，盛年兮逢屯。寒暑兮心结，夙夜兮眉颦。",
            "回圈兮不息，如彼兮车轮。车轮兮可歇，妾心兮焉伸。",
            "杂遝兮无绪，如彼兮丝棼。丝棼兮可理，妾心兮焉分。",
            "空闺兮岑寂，妆阁兮生尘。萱草兮徒树，兹忧兮岂泯。",
            "幸逢兮君子，许结兮殷勤。分香兮剪发，赠玉兮共珍。",
            "指天兮结誓，愿为兮一身。所遭兮多舛，玉体兮难亲。",
            "损餐兮减寝，带缓兮罗裙。菱鉴兮慵启，博炉兮焉熏。",
            "整袜兮欲举，塞路兮荆榛。逢人兮欲语，鞈匝兮顽嚚。",
            "烦冤兮凭胸，何时兮可论。愿君兮见察，妾死兮何瞋。"
        ],
        "notes": [
            ""
        ],
        "volume": "卷八百",
        "no#": 17
    },
    {
        "title": "制履赠杨达",
        "author": "姚月华",
        "biography": "",
        "paragraphs": [
            "金刀剪紫绒，与郎作轻履。愿化双仙凫，飞来入闺里。"
        ],
        "notes": [
            ""
        ],
        "volume": "卷八百",
        "no#": 18
    },
    {
        "title": "有期不至",
        "author": "姚月华",
        "biography": "",
        "paragraphs": [
            "银烛清尊久延伫，出门入门天欲曙。",
            "月落星稀竟不来，烟柳胧朣鹊飞去。"
        ],
        "notes": [
            ""
        ],
        "volume": "卷八百",
        "no#": 19
    },
    {
        "title": "怨诗寄杨达",
        "author": "姚月华",
        "biography": "",
        "paragraphs": [
            "春水悠悠春草绿，对此思君泪相续。",
            "羞将离恨向东风，理尽秦筝不成曲。",
            "与君形影分吴越，玉枕经年对离别。",
            "登台北望烟雨深，回身泣向寥天月。"
        ],
        "notes": [
            ""
        ],
        "volume": "卷八百",
        "no#": 20
    },
    {
        "title": "楚妃怨",
        "author": "姚月华",
        "biography": "",
        "paragraphs": [
            "梧桐叶下黄金井，横架辘轳牵素绠。",
            "美人初起天未明，手拂银瓶秋水冷。"
        ],
        "notes": [
            ""
        ],
        "volume": "卷八百",
        "no#": 21
    },
    {
        "title": "独游家园",
        "author": "孟氏",
        "biography": "",
        "paragraphs": [
            "可惜春时节，依前独自游。无端两行泪，长只对花流。"
        ],
        "notes": [
            ""
        ],
        "volume": "卷八百",
        "no#": 22
    },
    {
        "title": "答少年",
        "author": "孟氏",
        "biography": "",
        "paragraphs": [
            "谁家少年儿，心中暗自欺。不道终不可，可即恐郎知。"
        ],
        "notes": [
            ""
        ],
        "volume": "卷八百",
        "no#": 23
    },
    {
        "title": "寄情",
        "author": "赵氏3",
        "biography": "",
        "paragraphs": [
            "春风白马紫丝缰，正值蚕娘未采桑。五夜有心随暮雨，",
            "为报西游减离恨，阮郎才去嫁刘郎。"
        ],
        "notes": [
            ""
        ],
        "volume": "卷八百",
        "no#": 24
    },
    {
        "title": "书红绡帕",
        "author": "李节度姬",
        "biography": "",
        "paragraphs": [
            "囊裹真香谁见窃，鲛绡滴泪染成红。",
            "殷勤遗下轻绡意，好与情郎怀袖中。",
            "金珠富贵吾家事，常渴佳期乃寂寥。",
            "偶用志诚求雅合，良媒未必胜红绡。"
        ],
        "notes": [
            ""
        ],
        "volume": "卷八百",
        "no#": 25
    },
    {
        "title": "会张生述怀",
        "author": "李节度姬",
        "biography": "",
        "paragraphs": [
            "门前画戟寻常设，堂上犀簪取次看。",
            "最是恼人情绪处，凤凰楼上月华寒。"
        ],
        "notes": [
            ""
        ],
        "volume": "卷八百",
        "no#": 26
    },
    {
        "title": "别韦洵美诗",
        "author": "崔素娥",
        "biography": "",
        "paragraphs": [
            "妾闭闲房君路岐，妾心君恨两依依。",
            "神魂倘遇巫娥伴，犹逐朝云暮雨归。"
        ],
        "notes": [
            ""
        ],
        "volume": "卷八百",
        "no#": 27
    },
    {
        "title": "送韦生酒",
        "author": "鲍家四弦",
        "biography": "",
        "paragraphs": [
            "白露湿庭砌，皓月临前轩。此时去留恨，含思独无言。"
        ],
        "notes": [
            ""
        ],
        "volume": "卷八百",
        "no#": 28
    },
    {
        "title": "送鲍生酒",
        "author": "鲍家四弦",
        "biography": "",
        "paragraphs": [
            "风飐荷珠难暂圆，多情信有短姻缘。",
            "西楼今夜三更月，还照离人泣断弦。"
        ],
        "notes": [
            ""
        ],
        "volume": "卷八百",
        "no#": 29
    },
    {
        "title": "赠别",
        "author": "严续姬",
        "biography": "",
        "paragraphs": [
            "风柳摇摇无定枝，阳台云雨梦中归。",
            "他年蓬岛音尘绝，留取尊前旧舞衣。"
        ],
        "notes": [
            ""
        ],
        "volume": "卷八百",
        "no#": 30
    }
]