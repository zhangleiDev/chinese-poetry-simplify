[
    {
        "title": "改九子山为九华山联句",
        "author": "李白",
        "biography": "",
        "paragraphs": [
            "妙有分二气，灵山开九华。——李白",
            "层标遏迟日，半壁明朝霞。——高霁",
            "积雪曜阴壑，飞流喷阳崖。——韦权舆",
            "青莹玉树色，缥缈羽人家。——李白"
        ],
        "notes": [
            ""
        ],
        "volume": "卷七百八十八",
        "no#": 1
    },
    {
        "title": "夏夜李尚书筵送宇文石首赴县联句",
        "author": "杜甫",
        "biography": "",
        "paragraphs": [
            "爱客尚书贵，之官宅相贤。——杜甫",
            "酒香倾坐侧，帆影驻江边。——李之芳",
            "翟表郎官瑞，凫看令宰仙。——崔彧",
            "雨稀云叶断，夜久烛花偏。——杜甫",
            "数语欹纱帽，高文掷彩笺。——李之芳",
            "兴饶行处乐，离惜醉中眠。——崔彧",
            "单父长多暇，河阳实少年。——杜甫",
            "客居逢自出，为别几凄然。——李之芳"
        ],
        "notes": [
            ""
        ],
        "volume": "卷七百八十八",
        "no#": 2
    },
    {
        "title": "登岘山观李左相石尊联句",
        "author": "颜真卿",
        "biography": "",
        "paragraphs": [
            "李公登饮处，因石为洼尊。——颜真卿",
            "人事岁年改，岘山今古存。——刘全白",
            "榛芜掩前迹，苔藓余旧痕。——裴循",
            "叔子尚遗德，山公此回轩。——张荐",
            "维舟陪高兴，感昔情弥敦。——吴筠",
            "蔼蔼贤哲事，依依离别言。——强蒙",
            "岖嵚横道周，迢递连山根。——范缙",
            "余烈暧林野，众芳揖兰荪。——王纯",
            "德晖映岩足，胜赏延高原。——魏理",
            "远水明匹练，因晴见吴门。——王修甫",
            "陪游追盛美，揆德欣讨论。——颜岘",
            "器有成形用，功资造化元。——左辅元",
            "流霞方泔淡，别鹤遽翩翻。——刘茂",
            "旧规倾逸赏，新兴丽初暾。——颜浑",
            "醉后接z5倒，归时驺骑喧。——杨德元",
            "迟回向遗迹，离别益伤魂。——韦介",
            "览事古兴属，送人归思繁。——皎然",
            "怀贤久徂谢，赠远空攀援。——崔弘",
            "八座钦懿躅，高名播干抻。——史仲宣",
            "松深引闲步，葛弱供险扪。——陆羽",
            "花气酒中馥，云华衣上屯。——权器",
            "森沈列湖树，牢落望效园。——陆士修",
            "白日半岩岫，清风满丘樊。——裴幼清",
            "旌麾间翠幄，箫鼓来朱轓。——柳淡",
            "闲路蹑云影，清心澄水源。——释尘外",
            "萍连浦中屿，竹绕山下村。——颜颛",
            "景落全溪暗，烟凝半岭昏。——颜须",
            "去日往如复，换年凉代温。——颜顼",
            "登临继风骚，义激旧府恩。——李崿"
        ],
        "notes": [
            ""
        ],
        "volume": "卷七百八十八",
        "no#": 3
    },
    {
        "title": "水堂送诸文士戏赠潘丞联句",
        "author": "颜真卿",
        "biography": "",
        "paragraphs": [
            "居人未可散，上客须留著。莫唱阿亸回，应云夜半乐。——颜真卿",
            "诗教刻烛赋，酒任连盘酌。从他白眼看，终恋青山郭。——潘述",
            "林栖非姓许，寺住那名约。会异永和年，才同建安作。——陆羽",
            "何烦问更漏，但遣催弦索。共说长句能，皆言早归恶。——权器",
            "那知殊出处，还得同笑谑。雅韵虽暂欢，禅心肯抛却。——皎然",
            "一宿同高会，几人归下若。帘开北陆风，烛焯南枝鹊。——李崿",
            "文场苦叨窃，钓渚甘漂泊。弱质幸见容，菲才诚重诺。——潘述"
        ],
        "notes": [
            ""
        ],
        "volume": "卷七百八十八",
        "no#": 4
    },
    {
        "title": "与耿𣲗水亭咏风联句",
        "author": "颜真卿",
        "biography": "",
        "paragraphs": [
            "清风何处起，拂槛复萦洲。——裴幼清",
            "回入飘华幕，轻来叠晚流。——杨凭",
            "桃竹今已展，羽翣且从收。——杨凝",
            "经竹吹弥切，过松韵更幽。——左辅元",
            "直散青苹末，偏随白浪头。——陆士修",
            "山山催雨过，浦浦发行舟。——权器",
            "动树蝉争噪，开帘客罢愁。——陆羽",
            "度弦方解愠，临水已迎秋。——颜真卿",
            "凉为开襟至，清因作颂留。——皎然",
            "周回随远梦，骚屑满离忧。——耿𣲗",
            "岂独销繁暑，偏能入迥楼。——乔",
            "王风今若此，谁不荷明休。——陆涓"
        ],
        "notes": [
            ""
        ],
        "volume": "卷七百八十八",
        "no#": 5
    },
    {
        "title": "又溪馆听蝉联句",
        "author": "颜真卿",
        "biography": "",
        "paragraphs": [
            "高树多凉吹，疏蝉足断声。——杨凭",
            "已催居客感，更使别人惊。——杨凝",
            "晚夏犹知急，新秋别有情。——权器",
            "危湍和不似，细管学难成。——陆羽",
            "当𢽾附金重，无贪曜火明。——颜真卿",
            "青松四面落，白发一重生。——耿𣲗",
            "向夕音弥厉，迎风翼更轻。——乔",
            "单嘶出迥树，余响思空城。——裴幼清",
            "嘒唳松间坐，萧寥竹里行。——伯成",
            "如何长饮露，高洁未能名。——皎然"
        ],
        "notes": [
            ""
        ],
        "volume": "卷七百八十八",
        "no#": 6
    },
    {
        "title": "送耿𣲗拾遗联句",
        "author": "颜真卿",
        "biography": "",
        "paragraphs": [
            "尧舜逢明主，严徐得侍臣。分行接三事，高兴柏梁新。——颜真卿",
            "楚国千山道，秦城万里人。镜中看齿发，河上有烟尘。——耿𣲗",
            "望阙飞青翰，朝天忆紫宸。喜来欢宴洽，愁去咏歌频。——颜真卿",
            "顾盼情非一，睽携处亦频。吴兴贤太守，临水最殷勤。——耿𣲗"
        ],
        "notes": [
            ""
        ],
        "volume": "卷七百八十八",
        "no#": 7
    },
    {
        "title": "五言月夜啜茶联句",
        "author": "颜真卿",
        "biography": "",
        "paragraphs": [
            "泛花邀坐客，代饮引情言。——陆士修",
            "醒酒宜华席，留僧想独园。——张荐",
            "不须攀月桂，何假树庭萱。——李崿",
            "御史秋风劲，尚书北斗尊。——崔万",
            "流华净肌骨，疏瀹涤心原。——颜真卿",
            "不似春醪醉，何辞绿菽繁。——皎然",
            "素瓷传静夜，芳气清闲轩。——陆士修"
        ],
        "notes": [
            ""
        ],
        "volume": "卷七百八十八",
        "no#": 8
    },
    {
        "title": "五言夜宴咏灯联句",
        "author": "颜真卿",
        "biography": "",
        "paragraphs": [
            "桂酒牵诗兴，兰釭照客情。——陆士修",
            "讵惭珠乘朗，不让月轮明。——张荐",
            "破暗光初白，浮云色转清。——颜真卿",
            "带花疑在树，比燎欲分庭。——皎然",
            "顾己惭微照，开帘识近汀。——袁高"
        ],
        "notes": [
            ""
        ],
        "volume": "卷七百八十八",
        "no#": 9
    },
    {
        "title": "三言喜皇甫曾侍御见过南楼玩月",
        "author": "颜真卿",
        "biography": "",
        "paragraphs": [
            "喜嘉客，辟前轩。天月净，水云昏。——颜真卿",
            "雁声苦，蟾影寒。闻裛浥，滴檀栾。——陆羽",
            "欢宴处，江湖间。——皇甫曾",
            "卷翠幕，吟嘉句。恨清光，留不住。——李崿",
            "高驾动，清角催。惜归去，重裴回。——皎然",
            "露欲晞，客将醉。犹宛转，照深意。——陆士修"
        ],
        "notes": [
            ""
        ],
        "volume": "卷七百八十八",
        "no#": 10
    },
    {
        "title": "七言重联句",
        "author": "颜真卿",
        "biography": "",
        "paragraphs": [
            "顷持宪简推高步，独占诗流横素波。——颜真卿",
            "不是中情深惠好，谁能千里远经过。——颜真卿",
            "诗书宛似陪康乐，少长还同宴永和。——皇甫曾",
            "夜酌此时看碾玉，晨趋几日重鸣珂。——皇甫曾",
            "万井更深空寂寞，千方雾起隐嵯峨。——李崿",
            "荧荧远火分渔浦，历历寒枝露鸟窠。——李崿",
            "汉朝旧学君公隐，鲁国今从弟子科。——陆羽",
            "只自倾心惭煦濡，何曾将口恨蹉跎。——陆羽",
            "独赏谢吟山照耀，共知殷叹树婆娑。——皎然",
            "华毂苦嫌云路隔，衲衣长向雪峰何。——皎然"
        ],
        "notes": [
            ""
        ],
        "volume": "卷七百八十八",
        "no#": 11
    },
    {
        "title": "五言送李侍御联句",
        "author": "颜真卿",
        "biography": "",
        "paragraphs": [
            "吾友驻行轮，迟迟惜上春。——颜真卿",
            "东西出饯路，惆怅独归人。——皎然",
            "欢会期他日。驱驰恨此身。——张荐",
            "须知贡公望，从此愿相因。——李崿"
        ],
        "notes": [
            ""
        ],
        "volume": "卷七百八十八",
        "no#": 12
    },
    {
        "title": "五言玩初月重游联句",
        "author": "颜真卿",
        "biography": "",
        "paragraphs": [
            "春溪与岸平，初月出溪明。——张荐",
            "璧彩寒仍洁，金波夜转清。——李崿",
            "孤光远近满，练色往来轻。——颜真卿",
            "望望随兰棹，依依出柳城。——皎然"
        ],
        "notes": [
            ""
        ],
        "volume": "卷七百八十八",
        "no#": 13
    },
    {
        "title": "五言重送横飞联句",
        "author": "颜真卿",
        "biography": "",
        "paragraphs": [
            "春田草未齐，春水满长溪。——李崿",
            "出饯风初暖，攀光日渐西。——颜真卿",
            "归期江上远，别思月中迷。——皎然"
        ],
        "notes": [
            ""
        ],
        "volume": "卷七百八十八",
        "no#": 14
    },
    {
        "title": "五言夜集联句",
        "author": "颜真卿",
        "biography": "",
        "paragraphs": [
            "寒花护月色，坠叶占风音。——皎然",
            "兹夕无尘虑，高云共片心。——颜真卿"
        ],
        "notes": [
            ""
        ],
        "volume": "卷七百八十八",
        "no#": 15
    },
    {
        "title": "三言拟五杂组联句",
        "author": "颜真卿",
        "biography": "",
        "paragraphs": [
            "五杂组，盘上菹。往复还，头懒梳。不得已，罾里鱼。——李崿",
            "五杂组，郊外芜。往复还，枥上驹。不得已，谷中愚。——殷佐明",
            "五杂组，绣与锦。往复还，兴又寝。不得已，病伏枕。——颜真卿",
            "五杂组，酒与肉。往复还，东篱菊。不得已，醉便宿。——袁高",
            "五杂组，阛阓间。往复还，门上关。不得已，鬓毛斑。——陆士修",
            "五杂组，绣纹线。往复还，春来燕。不得已，入征战。——蒋志"
        ],
        "notes": [
            ""
        ],
        "volume": "卷七百八十八",
        "no#": 16
    },
    {
        "title": "三言重拟五杂组联句",
        "author": "颜真卿",
        "biography": "",
        "paragraphs": [
            "五杂组，四豪客。往复还，阡与陌。不得已，长沙谪。——张荐",
            "五杂组，五辛盘。往复还，马上鞍。不得已，左降官。——李崿",
            "五杂组，甘咸醋。往复还，乌与兔。不得已，韶光度。——颜真卿",
            "五杂组，五色丝。往复还，回文诗。不得已，失喜期。——皎然"
        ],
        "notes": [
            ""
        ],
        "volume": "卷七百八十八",
        "no#": 17
    },
    {
        "title": "七言大言联句",
        "author": "颜真卿",
        "biography": "",
        "paragraphs": [
            "高歌阆风步瀛洲，——皎然",
            "燂鹏爚鲲餐未休。——颜真卿",
            "四方上下无外头，——李崿",
            "一啜顿涸沧溟流。——张荐"
        ],
        "notes": [
            ""
        ],
        "volume": "卷七百八十八",
        "no#": 18
    },
    {
        "title": "七言小言联句",
        "author": "颜真卿",
        "biography": "",
        "paragraphs": [
            "长路迢遥吞吐丝。——颜真卿",
            "蟭螟蚊睫察难知。——皎然"
        ],
        "notes": [
            ""
        ],
        "volume": "卷七百八十八",
        "no#": 19
    },
    {
        "title": "七言乐语联句",
        "author": "颜真卿",
        "biography": "",
        "paragraphs": [
            "苦河既济真僧喜，——李崿",
            "新知满座笑相视。——颜真卿",
            "戍客归来见妻子，——皎然",
            "学生放假偷向市。——张荐"
        ],
        "notes": [
            ""
        ],
        "volume": "卷七百八十八",
        "no#": 20
    },
    {
        "title": "七言嚵语联句",
        "author": "颜真卿",
        "biography": "",
        "paragraphs": [
            "拈z2舐指不知休，——李崿",
            "欲炙侍立涎交流。——颜真卿",
            "过屠大嚼肯知羞，——皎然",
            "食店门外强淹留。——张荐"
        ],
        "notes": [
            ""
        ],
        "volume": "卷七百八十八",
        "no#": 21
    },
    {
        "title": "七言滑语联句",
        "author": "颜真卿",
        "biography": "",
        "paragraphs": [
            "雨里下山蹋榆皮，——颜真卿",
            "莓苔石桥步难移。——皎然",
            "芜荑酱醋吃煮葵，——刘全白",
            "缝靴蜡线油涂锥。——李崿",
            "急逢龙背须且骑。——李益"
        ],
        "notes": [
            ""
        ],
        "volume": "卷七百八十八",
        "no#": 22
    },
    {
        "title": "七言醉语联句",
        "author": "颜真卿",
        "biography": "",
        "paragraphs": [
            "逢糟遇曲便酩酊，——刘全白",
            "覆车坠马皆不醒。——颜真卿",
            "倒著接z5发垂领，——皎然",
            "狂心乱语无人并。——陆羽"
        ],
        "notes": [
            ""
        ],
        "volume": "卷七百八十八",
        "no#": 23
    }
]