[
    {
        "title": "酬耿拾遗题赠",
        "author": "严维",
        "biography": "",
        "paragraphs": [
            "掩扉常自静，驿吏忽传呼。水巷惊驯鸟，藜床起病躯。",
            "顾身悲欲老，戒子力为儒。明日公西去，烟霞复作徒。"
        ],
        "notes": [
            ""
        ],
        "volume": "卷二百六十三",
        "no#": 1
    },
    {
        "title": "酬王侍御西陵渡见寄",
        "author": "严维",
        "biography": "",
        "paragraphs": [
            "前年万里别，昨日一封书。郢曲西陵渡，秦官使者车。",
            "柳塘熏昼日，花水溢春渠。若不嫌鸡黍，先令扫弊庐。"
        ],
        "notes": [
            ""
        ],
        "volume": "卷二百六十三",
        "no#": 2
    },
    {
        "title": "酬刘员外见寄",
        "author": "严维",
        "biography": "",
        "paragraphs": [
            "苏耽佐郡时，近出白云司。药补清羸疾，窗吟绝妙词。",
            "柳塘春水慢，花坞夕阳迟。欲识怀君意，明朝访楫师。"
        ],
        "notes": [
            ""
        ],
        "volume": "卷二百六十三",
        "no#": 3
    },
    {
        "title": "同韩员外宿云门寺",
        "author": "严维",
        "biography": "",
        "paragraphs": [
            "小岭路难近，仙郎此夕过。潭空观月定，涧静见云多。",
            "竹翠烟深锁，松声雨点和。万缘俱不有，对境自垂萝。"
        ],
        "notes": [
            ""
        ],
        "volume": "卷二百六十三",
        "no#": 4
    },
    {
        "title": "酬诸公宿镜水宅",
        "author": "严维",
        "biography": "",
        "paragraphs": [
            "幸免低头向府中，贵将藜藿与君同。阳雁叫霜来枕上，",
            "闻道汉家偏尚少，此身那此访芝翁。"
        ],
        "notes": [
            ""
        ],
        "volume": "卷二百六十三",
        "no#": 5
    },
    {
        "title": "送薛尚书入蜀",
        "author": "严维",
        "biography": "",
        "paragraphs": [
            "卑情不敢论，拜首入辕门。列郡诸侯长，登朝八座尊。",
            "凝笳临水发，行旆向风翻。几许遗黎泣，同怀父母恩。"
        ],
        "notes": [
            ""
        ],
        "volume": "卷二百六十三",
        "no#": 6
    },
    {
        "title": "送李秘书往儋州",
        "author": "严维",
        "biography": "",
        "paragraphs": [
            "魑魅曾为伍，蓬莱近拜郎。臣心瞻北阙，家事在南荒。",
            "莎草山城小，毛洲海驿长。玄成知必大，宁是泛沧浪。"
        ],
        "notes": [
            ""
        ],
        "volume": "卷二百六十三",
        "no#": 7
    },
    {
        "title": "送人入金华",
        "author": "严维",
        "biography": "",
        "paragraphs": [
            "明月双溪水，清风八咏楼。昔年为客处，今日送君游。"
        ],
        "notes": [
            ""
        ],
        "volume": "卷二百六十三",
        "no#": 8
    },
    {
        "title": "送崔峒使往睦州兼寄薛司户",
        "author": "严维",
        "biography": "",
        "paragraphs": [
            "如今相府用英髦，独往南州肯告劳，冰水近开渔浦出，",
            "使者应须访廉吏，府中惟有范功曹。"
        ],
        "notes": [
            ""
        ],
        "volume": "卷二百六十三",
        "no#": 9
    },
    {
        "title": "送房元直赴北京",
        "author": "严维",
        "biography": "",
        "paragraphs": [
            "犹道楼兰十万师，书生匹马去何之。临岐未断归家目，",
            "遥知到日逢寒食，彩笔长裾会晋祠。"
        ],
        "notes": [
            ""
        ],
        "volume": "卷二百六十三",
        "no#": 10
    },
    {
        "title": "荆溪馆呈丘义兴",
        "author": "严维",
        "biography": "",
        "paragraphs": [
            "失路荆溪上，依人忽暝投。长桥今夜月，阳羡古时州。",
            "野烧明山郭，寒更出县楼。先生能馆我，无事五湖游。"
        ],
        "notes": [
            ""
        ],
        "volume": "卷二百六十三",
        "no#": 11
    },
    {
        "title": "一公新泉",
        "author": "严维",
        "biography": "",
        "paragraphs": [
            "山下新泉出，泠泠北去源。落池才有响，喷石未成痕。",
            "独映孤松色，殊分众鸟喧。唯当清夜月，观此启禅门。"
        ],
        "notes": [
            ""
        ],
        "volume": "卷二百六十三",
        "no#": 12
    },
    {
        "title": "奉试水精环",
        "author": "严维",
        "biography": "",
        "paragraphs": [
            "王室符长庆，环中得水精。任圆循不极，见素质仍贞。",
            "信是天然瑞，非因朴斫成。无瑕胜玉美，至洁过冰清。",
            "未肯齐瑉价，宁同杂佩声。能衔任黄雀，亦欲应时明。"
        ],
        "notes": [
            ""
        ],
        "volume": "卷二百六十三",
        "no#": 13
    },
    {
        "title": "自云阳归晚泊陆澧宅",
        "author": "严维",
        "biography": "",
        "paragraphs": [
            "天阴行易晚，前路故人居。孤棹所思久，寒林相见初。",
            "闲灯忘夜永，清漏任更疏。明发还须去，离家几岁除。"
        ],
        "notes": [
            ""
        ],
        "volume": "卷二百六十三",
        "no#": 14
    },
    {
        "title": "九日陪崔郎中北山宴",
        "author": "严维",
        "biography": "",
        "paragraphs": [
            "上客南台至，重阳此会文。菊芳寒露洗，杯翠夕阳曛。",
            "务简人同醉，溪闲鸟自群。府中官最小，唯有孟参军。"
        ],
        "notes": [
            ""
        ],
        "volume": "卷二百六十三",
        "no#": 15
    },
    {
        "title": "留别邹绍刘长卿",
        "author": "严维",
        "biography": "",
        "paragraphs": [
            "中年从一尉，自笑此身非。道在甘微禄，时难耻息机。",
            "晨趋本郡府，昼掩故山扉。待见干戈毕，何妨更采薇。"
        ],
        "notes": [
            ""
        ],
        "volume": "卷二百六十三",
        "no#": 16
    },
    {
        "title": "书情献相公",
        "author": "严维",
        "biography": "",
        "paragraphs": [
            "年来白发欲星星，误却生涯是一经。魏阙望中何日见，",
            "今日更须询哲匠，不应休去老岩扃。"
        ],
        "notes": [
            ""
        ],
        "volume": "卷二百六十三",
        "no#": 17
    },
    {
        "title": "赠送朱放",
        "author": "严维",
        "biography": "",
        "paragraphs": [
            "昔年居汉水，日醉习家池。道胜迹常在，名高身不知。",
            "欲依天目住，新自始宁移。生事曾无长，惟将白接z5。"
        ],
        "notes": [
            ""
        ],
        "volume": "卷二百六十三",
        "no#": 18
    },
    {
        "title": "剡中赠张卿侍御",
        "author": "严维",
        "biography": "",
        "paragraphs": [
            "辟疆年正少，公子贵初还。早列月卿位，新参柱史班。",
            "千夫驰驿道，驷马入家山。深巷乌衣盛，高门画戟闲。",
            "逶迤天乐下，照耀剡溪间。自贱游章句，空为衰草颜。"
        ],
        "notes": [
            ""
        ],
        "volume": "卷二百六十三",
        "no#": 19
    },
    {
        "title": "赠万经",
        "author": "严维",
        "biography": "",
        "paragraphs": [
            "万公长慢世，昨日又隳官。纵酒真彭泽，论诗得建安。",
            "家山伯禹穴，别墅小长干。辄有时人至，窗前白眼看。"
        ],
        "notes": [
            ""
        ],
        "volume": "卷二百六十三",
        "no#": 20
    },
    {
        "title": "书情上李苏州",
        "author": "严维",
        "biography": "",
        "paragraphs": [
            "东土苗人尚有残，皇皇亚相出朝端。手持国宪群僚畏，",
            "误著青袍将十载，忍令渔浦却垂竿。"
        ],
        "notes": [
            ""
        ],
        "volume": "卷二百六十三",
        "no#": 21
    },
    {
        "title": "余姚祗役奉简鲍参军",
        "author": "严维",
        "biography": "",
        "paragraphs": [
            "童年献赋在皇州，方寸思量君与侯。万事无成新白首，",
            "知己欲依何水部，乡人今正贱东丘。"
        ],
        "notes": [
            ""
        ],
        "volume": "卷二百六十三",
        "no#": 22
    },
    {
        "title": "奉和独孤中丞游云门寺",
        "author": "严维",
        "biography": "",
        "paragraphs": [
            "绝壑开花界，耶溪极上源。光辉三独坐，登陟五云门。",
            "深木鸣驺驭，晴山曜武贲。乱泉观坐卧，疏磬发朝昏。",
            "苍翠新秋色，莓苔积雨痕。上方看度鸟，后夜听吟猿。",
            "异迹焚香对，新诗酌茗论。归来还抚俗，诸老莫攀辕。"
        ],
        "notes": [
            ""
        ],
        "volume": "卷二百六十三",
        "no#": 23
    },
    {
        "title": "奉和皇甫大夫夏日游花严寺",
        "author": "严维",
        "biography": "",
        "paragraphs": [
            "初第华严会，王家少长行。到宫龙节驻，礼塔雁行成。",
            "莲界千峰静，梅天一雨清。禅庭未可恋，圣主寄苍生。"
        ],
        "notes": [
            ""
        ],
        "volume": "卷二百六十三",
        "no#": 24
    },
    {
        "title": "宿法华寺",
        "author": "严维",
        "biography": "",
        "paragraphs": [
            "一夕雨沉沉，哀猿万木阴。天龙来护法，长老密看心。",
            "鱼梵空山静，纱灯古殿深。无生久已学，白发浪相侵。"
        ],
        "notes": [
            ""
        ],
        "volume": "卷二百六十三",
        "no#": 25
    },
    {
        "title": "题茅山李尊师所居",
        "author": "严维",
        "biography": "",
        "paragraphs": [
            "天师百岁少如童，不到山中更不逢。洗药每临新瀑水，",
            "此去人寰知近远，回看路隔一重重。"
        ],
        "notes": [
            ""
        ],
        "volume": "卷二百六十三",
        "no#": 26
    },
    {
        "title": "送薛居士和州读书",
        "author": "严维",
        "biography": "",
        "paragraphs": [
            "孤云独鹤共悠悠，万卷经书一叶舟，楚地巢城民舍少，",
            "年少不应辞苦节，诸生若遇亦封侯。"
        ],
        "notes": [
            ""
        ],
        "volume": "卷二百六十三",
        "no#": 27
    },
    {
        "title": "送李端",
        "author": "严维",
        "biography": "",
        "paragraphs": [
            "故关衰草遍，离别正堪悲。路出寒云外，人归暮雪时。",
            "少孤为客早，多难识君迟。掩泣空相向，风尘何所期。"
        ],
        "notes": [
            ""
        ],
        "volume": "卷二百六十三",
        "no#": 28
    },
    {
        "title": "宿天竺寺",
        "author": "严维",
        "biography": "",
        "paragraphs": [
            "方外主人名道林，怕将水月净身心。",
            "居然对我说无我，寂历山深将夜深。"
        ],
        "notes": [
            ""
        ],
        "volume": "卷二百六十三",
        "no#": 29
    },
    {
        "title": "丹阳送韦参军",
        "author": "严维",
        "biography": "",
        "paragraphs": [
            "丹阳郭里送行舟，一别心知两地秋。",
            "日晚江南望江北，寒鸦飞尽水悠悠。"
        ],
        "notes": [
            ""
        ],
        "volume": "卷二百六十三",
        "no#": 30
    },
    {
        "title": "入唐溪",
        "author": "严维",
        "biography": "",
        "paragraphs": [
            "啸终万籁起，吹去当溪云。环屿或明昧，远峰尚氛氲。",
            "雨新翠叶发，夜早玄象分。金涧流不尽，入山深更闻。"
        ],
        "notes": [
            ""
        ],
        "volume": "卷二百六十三",
        "no#": 31
    },
    {
        "title": "送桃岩成上人归本寺",
        "author": "严维",
        "biography": "",
        "paragraphs": [
            "长老归缘起，桃花忆旧岩。清晨云抱石，深夜月笼杉。",
            "道具门人捧，斋粮谷鸟衔。余生愿依止，文字欲三缄。"
        ],
        "notes": [
            ""
        ],
        "volume": "卷二百六十三",
        "no#": 32
    },
    {
        "title": "酬普选二上人期相会见寄",
        "author": "严维",
        "biography": "",
        "paragraphs": [
            "本意宿东林，因听子贱琴。遥知大小朗，已断去来心。",
            "夜静溪声近，庭寒月色深。宁知尘外意，定后便成吟。"
        ],
        "notes": [
            ""
        ],
        "volume": "卷二百六十三",
        "no#": 33
    },
    {
        "title": "相里使君宅听澄上人吹小管",
        "author": "严维",
        "biography": "",
        "paragraphs": [
            "秦僧吹竹闭秋城，早在梨园称主情。",
            "今夕襄阳山太守，座中流泪听商声。"
        ],
        "notes": [
            ""
        ],
        "volume": "卷二百六十三",
        "no#": 34
    },
    {
        "title": "赠别至弘上人",
        "author": "严维",
        "biography": "",
        "paragraphs": [
            "最称弘偃少，早岁草茅居。年老从僧律，生知解佛书。",
            "衲衣求坏帛，野饭拾春蔬。章句无求断，时中学有余。"
        ],
        "notes": [
            ""
        ],
        "volume": "卷二百六十三",
        "no#": 35
    },
    {
        "title": "奉和刘祭酒伤白马",
        "author": "严维",
        "biography": "",
        "paragraphs": [
            "沛艾如龙马，来从上苑中。棣华恩见赐，伯舅礼仍崇。",
            "镜点黄金眼，花开白雪鬃。性柔君子德，足逸大王风。",
            "色照鸣珂静，声连喷玉雄。食场恩未尽，过隙命旋终。",
            "练影依云没，银鞍向月空。仍闻乐府唱，犹念代劳功。"
        ],
        "notes": [
            ""
        ],
        "volume": "卷二百六十三",
        "no#": 36
    },
    {
        "title": "哭灵一上人",
        "author": "严维",
        "biography": "",
        "paragraphs": [
            "一公何不住，空有远公名。共说岑山路，今时不可行。",
            "旧房松更老，新塔草初生。经论传缁侣，文章遍墨卿。",
            "禅林枝干折，法宇栋梁倾。谁复修僧史，应知传已成。"
        ],
        "notes": [
            ""
        ],
        "volume": "卷二百六十三",
        "no#": 37
    },
    {
        "title": "题鲍行军小阁",
        "author": "严维",
        "biography": "",
        "paragraphs": [
            "宇下无留事，经营意独新。文房已得地，相阁是推轮。",
            "席上招贤急，山阴对雪频。虚明先旦暮，启闭异冬春。",
            "谈笑兵家法，逢迎幕府宾。还将负暄处，时借在阴人。"
        ],
        "notes": [
            ""
        ],
        "volume": "卷二百六十三",
        "no#": 38
    },
    {
        "title": "陪皇甫大夫谒禹庙",
        "author": "严维",
        "biography": "",
        "paragraphs": [
            "竹使羞殷荐，松龛拜夏祠。为鱼歌德后，舞羽降神时。",
            "文卫瞻如在，精灵信有期。夕阳陪醉止，塘上鸟咸迟。"
        ],
        "notes": [
            ""
        ],
        "volume": "卷二百六十三",
        "no#": 39
    },
    {
        "title": "同王征君湘中有怀",
        "author": "严维",
        "biography": "",
        "paragraphs": [
            "八月洞庭秋，潇湘水北流。还家万里梦，为客五更愁。",
            "不用看书帙，偏宜上酒楼。故人京洛满，何日复同游。"
        ],
        "notes": [
            ""
        ],
        "volume": "卷二百六十三",
        "no#": 40
    },
    {
        "title": "奉和皇甫大夫祈雨应时雨降",
        "author": "严维",
        "biography": "",
        "paragraphs": [
            "致和知必感，岁旱未书灾。伯禹明灵降，元戎祷请来。",
            "九成陈夏乐，三献奉殷罍。掣曳旗交电，铿锵鼓应雷。",
            "行云依盖转，飞雨逐车回。欲识皇天意，为霖贶在哉。"
        ],
        "notes": [
            ""
        ],
        "volume": "卷二百六十三",
        "no#": 41
    },
    {
        "title": "赠别刘长卿时赴河南严中丞幕府",
        "author": "严维",
        "biography": "",
        "paragraphs": [
            "早见登郎署，同时迹下僚。几年江路永，今去国门遥。",
            "文变骚人体，官移汉帝朝。望山吟度日，接枕话通宵。",
            "万里趋公府，孤帆恨信潮。匡时知已老，圣代耻逃尧。"
        ],
        "notes": [
            ""
        ],
        "volume": "卷二百六十三",
        "no#": 42
    },
    {
        "title": "晦日宴游",
        "author": "严维",
        "biography": "",
        "paragraphs": [
            "晦日湔裾俗，春楼致酒时。出山还已醉，谢客旧能诗。",
            "溪柳熏晴浅，岩花待闰迟。为邦久无事，比屋自熙熙。"
        ],
        "notes": [
            ""
        ],
        "volume": "卷二百六十三",
        "no#": 43
    },
    {
        "title": "夏日纳凉",
        "author": "严维",
        "biography": "",
        "paragraphs": [
            "山阴过野客，镜里接仙郎。盥漱临寒水，褰闱入夏堂。",
            "杉松交日影，枕簟上湖光。衮衮承嘉话，清风纳晚凉。"
        ],
        "notes": [
            ""
        ],
        "volume": "卷二百六十三",
        "no#": 44
    },
    {
        "title": "僧房避暑",
        "author": "严维",
        "biography": "",
        "paragraphs": [
            "支公好闲寂，庭宇爱林篁。幽旷无烦暑，恬和不可量。",
            "蕙风清水殿，荷气杂天香。明月谈空坐，怡然道术忘。"
        ],
        "notes": [
            ""
        ],
        "volume": "卷二百六十三",
        "no#": 45
    },
    {
        "title": "九日登高",
        "author": "严维",
        "biography": "",
        "paragraphs": [
            "诗家九日怜芳菊，迟客高斋瞰浙江。汉浦浪花摇素壁，",
            "四子醉时争讲德，笑论黄霸屈为邦。"
        ],
        "notes": [
            ""
        ],
        "volume": "卷二百六十三",
        "no#": 46
    },
    {
        "title": "九月十日即事",
        "author": "严维",
        "biography": "",
        "paragraphs": [
            "家贫惟种竹，时幸故人看。菊度重阳少，林经闰月寒。",
            "宿酲犹落帽，华发强扶冠。美景良难得，今朝更尽欢。"
        ],
        "notes": [
            ""
        ],
        "volume": "卷二百六十三",
        "no#": 47
    },
    {
        "title": "送丘为下第归苏州",
        "author": "严维",
        "biography": "",
        "paragraphs": [
            "沧江一身客，献赋空十年。明主岂能好，今人谁举贤。",
            "国门税征驾，旅食谋归旋。皦日媚春水，绿苹香客船。",
            "无媒既不达，余亦思归田。"
        ],
        "notes": [
            ""
        ],
        "volume": "卷二百六十三",
        "no#": 48
    },
    {
        "title": "送少微上人东南游",
        "author": "严维",
        "biography": "",
        "paragraphs": [
            "旧游多不见，师在翟公门。瘴海空山热，雷州白日昏。",
            "片心应为法，万里独无言。人尽酬恩去，平生未感恩。"
        ],
        "notes": [
            ""
        ],
        "volume": "卷二百六十三",
        "no#": 49
    },
    {
        "title": "赠送崔子向",
        "author": "严维",
        "biography": "",
        "paragraphs": [
            "旅食来江上，求名赴洛阳。新诗踪谢守，内学似支郎。",
            "行怯秦为客，心依越是乡。何人作知己，送尔泪浪浪。"
        ],
        "notes": [
            ""
        ],
        "volume": "卷二百六十三",
        "no#": 50
    },
    {
        "title": "答刘长卿七里濑重送",
        "author": "严维",
        "biography": "",
        "paragraphs": [
            "新安非欲枉帆过，海内如君有几何。",
            "醉里别时秋水色，老人南望一狂歌。"
        ],
        "notes": [
            ""
        ],
        "volume": "卷二百六十三",
        "no#": 51
    },
    {
        "title": "岁初喜皇甫侍御至",
        "author": "严维",
        "biography": "",
        "paragraphs": [
            "湖上新正逢故人，情深应不笑家贫。",
            "明朝别后门还掩，修竹千竿一老身。"
        ],
        "notes": [
            ""
        ],
        "volume": "卷二百六十三",
        "no#": 52
    },
    {
        "title": "送舍弟",
        "author": "严维",
        "biography": "",
        "paragraphs": [
            "疏懒吾成性，才华尔自强。早称眉最白，何事绶仍黄。",
            "时暑嗟于迈，家贫念聚粮。只应宵梦里，诗兴属池塘。"
        ],
        "notes": [
            ""
        ],
        "volume": "卷二百六十三",
        "no#": 53
    },
    {
        "title": "示外生",
        "author": "严维",
        "biography": "",
        "paragraphs": [
            "牵役非吾好，宽情尔在傍。经过悲井邑，起坐倦舟航。",
            "相宅生应贵，逢时学可强。无轻吾未用，世事有行藏。"
        ],
        "notes": [
            ""
        ],
        "volume": "卷二百六十三",
        "no#": 54
    },
    {
        "title": "咏孩子",
        "author": "严维",
        "biography": "",
        "paragraphs": [
            "嘉客会初筵，宜时魄再圆。众皆含笑戏，谁不点颐怜。",
            "绣被花堪摘，罗绷色欲妍。将雏有旧曲，还入武城弦。"
        ],
        "notes": [
            ""
        ],
        "volume": "卷二百六十三",
        "no#": 55
    },
    {
        "title": "酬谢侍御喜王宇及第见贺不遇之作",
        "author": "严维",
        "biography": "",
        "paragraphs": [
            "寂寞柴门掩，经过柱史荣。老夫宁有力，半子自成名。",
            "柳映三桥发，花连上道明。缄书到别墅，郢曲果先成。"
        ],
        "notes": [
            ""
        ],
        "volume": "卷二百六十三",
        "no#": 56
    },
    {
        "title": "秋日与诸公文会天□寺",
        "author": "严维",
        "biography": "",
        "paragraphs": [
            "相访从吾道，因缘会尔时。龙盘余帝宅，花界古人祠。",
            "明月虚空色，青林大小枝。还将经济学，来问道安师。"
        ],
        "notes": [
            ""
        ],
        "volume": "卷二百六十三",
        "no#": 57
    },
    {
        "title": "答刘长卿蛇浦桥月下重送",
        "author": "严维",
        "biography": "",
        "paragraphs": [
            "月色今宵最明，庭闲夜久天清。寂寞多年老宦，",
            "耿耿相看不寐，遥闻晓柝山城。"
        ],
        "notes": [
            ""
        ],
        "volume": "卷二百六十三",
        "no#": 58
    },
    {
        "title": "发桐户寄刘员外",
        "author": "严维",
        "biography": "",
        "paragraphs": [
            "处处云山无尽时，桐庐南望转参差。",
            "舟人莫道新安近，欲上潺湲行自迟。"
        ],
        "notes": [
            ""
        ],
        "volume": "卷二百六十三",
        "no#": 59
    },
    {
        "title": "秋夜船行",
        "author": "严维",
        "biography": "",
        "paragraphs": [
            "扁舟时属暝，月上有余辉。海燕秋还去，渔人夜不归。",
            "中流何寂寂，孤棹也依依。一点前村火，谁家未掩扉。"
        ],
        "notes": [
            ""
        ],
        "volume": "卷二百六十三",
        "no#": 60
    },
    {
        "title": "游灞陵山",
        "author": "严维",
        "biography": "",
        "paragraphs": [
            "入山未尽意，胜迹聊独寻。方士去在昔，药堂留至今。",
            "四隅白云闲，一路清溪深。芳秀惬春目，高闲宜远心。",
            "潭分化丹水，路绕升仙林。此道人不悟，坐鸣松下琴。"
        ],
        "notes": [
            ""
        ],
        "volume": "卷二百六十三",
        "no#": 61
    },
    {
        "title": "重送新安刘员外",
        "author": "严维",
        "biography": "",
        "paragraphs": [
            "秋江渺渺水空波，越客孤舟欲榜歌。",
            "手折衰杨悲老大，故人零落已无多。"
        ],
        "notes": [
            ""
        ],
        "volume": "卷二百六十三",
        "no#": 62
    },
    {
        "title": "忆长安：五月",
        "author": "严维",
        "biography": "",
        "paragraphs": [
            "忆长安，五月时，君王避暑华池。进膳甘瓜朱李，"
        ],
        "notes": [
            ""
        ],
        "volume": "卷二百六十三",
        "no#": 63
    },
    {
        "title": "状江南：季春",
        "author": "严维",
        "biography": "",
        "paragraphs": [
            "江南季春天，莼叶细如弦。池边草作径，湖上叶如船。"
        ],
        "notes": [
            ""
        ],
        "volume": "卷二百六十三",
        "no#": 64
    },
    {
        "title": "句",
        "author": "严维",
        "biography": "",
        "paragraphs": [
            "五色惊彩凤，千里象骢威。。",
            "三伏轩车动，尧心急谏官。名通内籍贵，",
            "波从少海息，云自大风开。"
        ],
        "notes": [
            ""
        ],
        "volume": "卷二百六十三",
        "no#": 65
    }
]