[
    {
        "title": "翰林中送独孤二十七起居罢职出院",
        "author": "白居易",
        "biography": "",
        "paragraphs": [
            "碧落留云住，青冥放鹤还。银台向南路，从此到人间。"
        ],
        "notes": [
            ""
        ],
        "volume": "卷四百三十七",
        "no#": 1
    },
    {
        "title": "重寻杏园",
        "author": "白居易",
        "biography": "",
        "paragraphs": [
            "忽忆芳时频酩酊，却寻醉处重裴回。",
            "杏花结子春深后，谁解多情又独来。"
        ],
        "notes": [
            ""
        ],
        "volume": "卷四百三十七",
        "no#": 2
    },
    {
        "title": "曲江独行",
        "author": "白居易",
        "biography": "",
        "paragraphs": [
            "独来独去何人识，厩马朝衣野客心。",
            "闲爱无风水边坐，杨花不动树阴阴。"
        ],
        "notes": [
            ""
        ],
        "volume": "卷四百三十七",
        "no#": 3
    },
    {
        "title": "同李十一醉忆元九",
        "author": "白居易",
        "biography": "",
        "paragraphs": [
            "花时同醉破春愁，醉折花枝当酒筹。",
            "忽忆故人天际去，计程今日到凉州。"
        ],
        "notes": [
            ""
        ],
        "volume": "卷四百三十七",
        "no#": 4
    },
    {
        "title": "同钱员外题绝粮僧巨川",
        "author": "白居易",
        "biography": "",
        "paragraphs": [
            "三十年来坐对山，唯将无事化人间。",
            "斋时往往闻钟笑，一食何如不食闲。"
        ],
        "notes": [
            ""
        ],
        "volume": "卷四百三十七",
        "no#": 5
    },
    {
        "title": "绝句代书赠钱员外",
        "author": "白居易",
        "biography": "",
        "paragraphs": [
            "欲寻秋景闲行去，君病多慵我兴孤。",
            "可惜今朝山最好，强能骑马出来无。"
        ],
        "notes": [
            ""
        ],
        "volume": "卷四百三十七",
        "no#": 6
    },
    {
        "title": "晚秋有怀郑中旧隐",
        "author": "白居易",
        "biography": "",
        "paragraphs": [
            "天高风袅袅，乡思绕关河。寥落归山梦，殷勤采蕨歌。",
            "病添心寂寞，愁入鬓蹉跎。晚树蝉鸣少，秋阶日上多。",
            "长闲羡云鹤，久别愧烟萝。其奈丹墀上，君恩未报何。"
        ],
        "notes": [
            ""
        ],
        "volume": "卷四百三十七",
        "no#": 7
    },
    {
        "title": "禁中九日对菊花酒忆元九",
        "author": "白居易",
        "biography": "",
        "paragraphs": [
            "赐酒盈杯谁共持，宫花满把独相思。",
            "相思只傍花边立，尽日吟君咏菊诗。"
        ],
        "notes": [
            ""
        ],
        "volume": "卷四百三十七",
        "no#": 8
    },
    {
        "title": "送王十八归山，寄题仙游寺",
        "author": "白居易",
        "biography": "",
        "paragraphs": [
            "曾于太白峰前住，数到仙游寺里来。黑水澄时潭底出，",
            "惆怅旧游那复到，菊花时节羡君回。"
        ],
        "notes": [
            ""
        ],
        "volume": "卷四百三十七",
        "no#": 9
    },
    {
        "title": "答张籍，因以代书",
        "author": "白居易",
        "biography": "",
        "paragraphs": [
            "怜君马瘦衣裘薄，许到江东访鄙夫。",
            "今日正闲天又暖，可能扶病暂来无。"
        ],
        "notes": [
            ""
        ],
        "volume": "卷四百三十七",
        "no#": 10
    },
    {
        "title": "曲江早春",
        "author": "白居易",
        "biography": "",
        "paragraphs": [
            "曲江柳条渐无力，杏园伯劳初有声。",
            "可怜春浅游人少，好傍池边下马行。"
        ],
        "notes": [
            ""
        ],
        "volume": "卷四百三十七",
        "no#": 11
    },
    {
        "title": "见元九悼亡诗，因以此寄",
        "author": "白居易",
        "biography": "",
        "paragraphs": [
            "夜泪暗销明月幌，春肠遥断牡丹庭。",
            "人间此病治无药，唯有楞伽四卷经。"
        ],
        "notes": [
            ""
        ],
        "volume": "卷四百三十七",
        "no#": 12
    },
    {
        "title": "寒食夜",
        "author": "白居易",
        "biography": "",
        "paragraphs": [
            "无月无灯寒食夜，夜深犹立暗花前。",
            "忽因时节惊年几，四十如今欠一年。"
        ],
        "notes": [
            ""
        ],
        "volume": "卷四百三十七",
        "no#": 13
    },
    {
        "title": "杏园花落时招钱员外同醉",
        "author": "白居易",
        "biography": "",
        "paragraphs": [
            "花园欲去去应迟，正是风吹狼藉时。",
            "近西数树犹堪醉，半落春风半在枝。"
        ],
        "notes": [
            ""
        ],
        "volume": "卷四百三十七",
        "no#": 14
    },
    {
        "title": "重题西明寺牡丹",
        "author": "白居易",
        "biography": "",
        "paragraphs": [
            "往年君向东都去，曾叹花时君未回。今年况作江陵别，"
        ],
        "notes": [
            ""
        ],
        "volume": "卷四百三十七",
        "no#": 15
    },
    {
        "title": "同钱员外禁中夜直",
        "author": "白居易",
        "biography": "",
        "paragraphs": [
            "宫漏三声知半夜，好风凉月满松筠。",
            "此时闲坐寂无语，药树影中唯两人。"
        ],
        "notes": [
            ""
        ],
        "volume": "卷四百三十七",
        "no#": 16
    },
    {
        "title": "禁中夜作，书与元九",
        "author": "白居易",
        "biography": "",
        "paragraphs": [
            "心绪万端书两纸，欲封重读意迟迟。",
            "五声宫漏初鸣夜，一点窗灯欲灭时。"
        ],
        "notes": [
            ""
        ],
        "volume": "卷四百三十七",
        "no#": 17
    },
    {
        "title": "八月十五日夜禁中独直，对月忆元九",
        "author": "白居易",
        "biography": "",
        "paragraphs": [
            "银台金阙夕沉沉，独宿相思在翰林。三五夜中新月色，",
            "犹恐清光不同见，江陵卑湿足秋阴。"
        ],
        "notes": [
            ""
        ],
        "volume": "卷四百三十七",
        "no#": 18
    },
    {
        "title": "寄陈式五兄",
        "author": "白居易",
        "biography": "",
        "paragraphs": [
            "年来白发两三茎，忆别君时髭未生。",
            "惆怅料君应满鬓，当初是我十年兄。"
        ],
        "notes": [
            ""
        ],
        "volume": "卷四百三十七",
        "no#": 19
    },
    {
        "title": "庾顺之以紫霞绮远赠，以诗答之",
        "author": "白居易",
        "biography": "",
        "paragraphs": [
            "千里故人心郑重，一端香绮紫氛氲。开缄日映晚霞色，",
            "不如缝作合欢被，寤寐相思如对君。"
        ],
        "notes": [
            ""
        ],
        "volume": "卷四百三十七",
        "no#": 20
    },
    {
        "title": "送元八归凤翔",
        "author": "白居易",
        "biography": "",
        "paragraphs": [
            "莫道岐州三日程，其如风雪一身行。",
            "与君况是经年别，暂到城来又出城。"
        ],
        "notes": [
            ""
        ],
        "volume": "卷四百三十七",
        "no#": 21
    },
    {
        "title": "雨雪放朝，因怀微之",
        "author": "白居易",
        "biography": "",
        "paragraphs": [
            "归骑纷纷满九衢，放朝三日为泥涂。",
            "不知雨雪江陵府，今日排衙得免无。"
        ],
        "notes": [
            ""
        ],
        "volume": "卷四百三十七",
        "no#": 22
    },
    {
        "title": "咏怀",
        "author": "白居易",
        "biography": "",
        "paragraphs": [
            "岁去年来尘土中，眼看变作白头翁。",
            "如何办得归山计，两顷村田一亩宫。"
        ],
        "notes": [
            ""
        ],
        "volume": "卷四百三十七",
        "no#": 23
    },
    {
        "title": "闻微之江陵卧病以大通中散碧腴垂云膏寄之因题四韵",
        "author": "白居易",
        "biography": "",
        "paragraphs": [
            "已题一帖红消散，又封一合碧云英。凭人寄向江陵去，",
            "到时想得君拈得，枕上开看眼暂明。"
        ],
        "notes": [
            ""
        ],
        "volume": "卷四百三十七",
        "no#": 24
    },
    {
        "title": "酬钱员外雪中见寄",
        "author": "白居易",
        "biography": "",
        "paragraphs": [
            "松雪无尘小院寒，闭门不似住长安。",
            "烦君想我看心坐，报导心空无可看。"
        ],
        "notes": [
            ""
        ],
        "volume": "卷四百三十七",
        "no#": 25
    },
    {
        "title": "重酬钱员外",
        "author": "白居易",
        "biography": "",
        "paragraphs": [
            "雪中重寄雪山偈，问答殷勤四句中。",
            "本立空名缘破妄，若能无妄亦无空。"
        ],
        "notes": [
            ""
        ],
        "volume": "卷四百三十七",
        "no#": 26
    },
    {
        "title": "独酌忆微之",
        "author": "白居易",
        "biography": "",
        "paragraphs": [
            "独酌花前醉忆君，与君春别又逢春。",
            "惆怅银杯来处重，不曾盛酒劝闲人。"
        ],
        "notes": [
            ""
        ],
        "volume": "卷四百三十七",
        "no#": 27
    },
    {
        "title": "微之宅残牡丹",
        "author": "白居易",
        "biography": "",
        "paragraphs": [
            "残红零落无人赏，雨打风摧花不全。",
            "诸处见时犹怅望，况当元九小亭前。"
        ],
        "notes": [
            ""
        ],
        "volume": "卷四百三十七",
        "no#": 28
    },
    {
        "title": "新磨镜",
        "author": "白居易",
        "biography": "",
        "paragraphs": [
            "衰容常晚栉，秋镜偶新磨。一与清光对，方知白发多。",
            "鬓毛从幻化，心地付头陀。任意浑成雪，其如似梦何。"
        ],
        "notes": [
            ""
        ],
        "volume": "卷四百三十七",
        "no#": 29
    },
    {
        "title": "感发落",
        "author": "白居易",
        "biography": "",
        "paragraphs": [
            "昔日愁头白，谁知未白衰。眼看应落尽，无可变成丝。"
        ],
        "notes": [
            ""
        ],
        "volume": "卷四百三十七",
        "no#": 30
    },
    {
        "title": "八月十五日夜闻崔大员外翰林独直对酒玩月因怀禁中清景偶题是诗",
        "author": "白居易",
        "biography": "",
        "paragraphs": [
            "秋月高悬空碧外，仙郎静玩禁闱间。岁中唯有今宵好，",
            "遥闻独醉还惆怅，不见金波照玉山。"
        ],
        "notes": [
            ""
        ],
        "volume": "卷四百三十七",
        "no#": 31
    },
    {
        "title": "酬王十八见寄",
        "author": "白居易",
        "biography": "",
        "paragraphs": [
            "秋思太白峰头雪，晴忆仙游洞口云。",
            "未报皇恩归未得，惭君为寄北山文。"
        ],
        "notes": [
            ""
        ],
        "volume": "卷四百三十七",
        "no#": 32
    },
    {
        "title": "立春日酬钱员外曲江同行见赠",
        "author": "白居易",
        "biography": "",
        "paragraphs": [
            "下直遇春日，垂鞭出禁闱。两人携手语，十里看山归。",
            "柳色早黄浅，水文新绿微。风光向晚好，车马近南稀。",
            "机尽笑相顾，不惊鸥鹭飞。"
        ],
        "notes": [
            ""
        ],
        "volume": "卷四百三十七",
        "no#": 33
    },
    {
        "title": "和钱员外青龙寺上方望旧山",
        "author": "白居易",
        "biography": "",
        "paragraphs": [
            "旧峰松雪旧溪云，怅望今朝遥属君。",
            "共道使臣非俗吏，南山莫动北山文。"
        ],
        "notes": [
            ""
        ],
        "volume": "卷四百三十七",
        "no#": 34
    },
    {
        "title": "宴周皓大夫光福宅",
        "author": "白居易",
        "biography": "",
        "paragraphs": [
            "何处风光最可怜，妓堂阶下砌台前。轩车拥路光照地，",
            "野人不敢求他事，唯借泉声伴醉眠。"
        ],
        "notes": [
            ""
        ],
        "volume": "卷四百三十七",
        "no#": 35
    },
    {
        "title": "晚秋夜",
        "author": "白居易",
        "biography": "",
        "paragraphs": [
            "碧空溶溶月华静，月里愁人吊孤影。花开残菊傍疏篱，",
            "凝情不语空所思，风吹白露衣裳冷。"
        ],
        "notes": [
            ""
        ],
        "volume": "卷四百三十七",
        "no#": 36
    },
    {
        "title": "惜牡丹花二首",
        "author": "白居易",
        "biography": "",
        "paragraphs": [
            "惆怅阶前红牡丹，晚来唯有两枝残。",
            "明朝风起应吹尽，夜惜衰红把火看。",
            "寂寞萎红低向雨，离披破艳散随风。",
            "晴明落地犹惆怅，何况飘零泥土中。"
        ],
        "notes": [
            ""
        ],
        "volume": "卷四百三十七",
        "no#": 37
    },
    {
        "title": "答元奉礼同宿见赠",
        "author": "白居易",
        "biography": "",
        "paragraphs": [
            "相逢俱叹不闲身，直日常多斋日频。",
            "晓鼓一声分散去，明朝风景属何人。"
        ],
        "notes": [
            ""
        ],
        "volume": "卷四百三十七",
        "no#": 38
    },
    {
        "title": "答马侍御见赠",
        "author": "白居易",
        "biography": "",
        "paragraphs": [
            "谬入金门侍玉除，烦君问我意何如。蟠木讵堪明主用，",
            "浅薄求贤思自代，嵇康莫寄绝交书。"
        ],
        "notes": [
            ""
        ],
        "volume": "卷四百三十七",
        "no#": 39
    },
    {
        "title": "上巳日恩赐曲江宴会即事",
        "author": "白居易",
        "biography": "",
        "paragraphs": [
            "赐欢仍许醉，此会兴如何。翰苑主恩重，曲江春意多。",
            "花低羞艳妓，莺散让清歌。共道升平乐，元和胜永和。"
        ],
        "notes": [
            ""
        ],
        "volume": "卷四百三十七",
        "no#": 40
    },
    {
        "title": "夜惜禁中桃花，因怀钱员外",
        "author": "白居易",
        "biography": "",
        "paragraphs": [
            "前日归时花正红，今夜宿时枝半空。",
            "坐惜残芳君不见，风吹狼藉月明中。"
        ],
        "notes": [
            ""
        ],
        "volume": "卷四百三十七",
        "no#": 41
    },
    {
        "title": "和钱员外早冬玩禁中新菊",
        "author": "白居易",
        "biography": "",
        "paragraphs": [
            "禁署寒气迟，孟冬菊初坼。新黄间繁绿，烂若金照碧。",
            "仙郎小隐日，心似陶彭泽。秋怜潭上看，日惯篱边摘。",
            "今来此地赏，野意潜自适。金马门内花，玉山峰下客。",
            "寒芳引清句，吟玩烟景夕。赐酒色偏宜，握兰香不敌。",
            "凄凄百卉死，岁晚冰霜积。唯有此花开，殷勤助君惜。"
        ],
        "notes": [
            ""
        ],
        "volume": "卷四百三十七",
        "no#": 42
    },
    {
        "title": "答刘戒之早秋别墅见寄",
        "author": "白居易",
        "biography": "",
        "paragraphs": [
            "凉风木槿篱，暮雨槐花枝。并起新秋思，为得故人诗。",
            "避地鸟择木，升朝鱼在池。城中与山下，喧静暗相思。"
        ],
        "notes": [
            ""
        ],
        "volume": "卷四百三十七",
        "no#": 43
    },
    {
        "title": "凉夜有怀",
        "author": "白居易",
        "biography": "",
        "paragraphs": [
            "念别感时节，早蛩闻一声。风帘夜凉入，露簟秋意生。",
            "灯尽梦初罢，月斜天未明。暗凝无限思，起傍药阑行。"
        ],
        "notes": [
            ""
        ],
        "volume": "卷四百三十七",
        "no#": 44
    },
    {
        "title": "秋思",
        "author": "白居易",
        "biography": "",
        "paragraphs": [
            "病眠夜少梦，闲立秋多思。寂寞余雨晴，萧条早寒至。",
            "鸟栖红叶树，月照青苔地。何况镜中年，又过三十二。"
        ],
        "notes": [
            ""
        ],
        "volume": "卷四百三十七",
        "no#": 45
    },
    {
        "title": "禁中闻蛩",
        "author": "白居易",
        "biography": "",
        "paragraphs": [
            "悄悄禁门闭，夜深无月明。西窗独暗坐，满耳新蛩声。"
        ],
        "notes": [
            ""
        ],
        "volume": "卷四百三十七",
        "no#": 46
    },
    {
        "title": "秋虫",
        "author": "白居易",
        "biography": "",
        "paragraphs": [
            "切切暗窗下，喓喓深草里。秋天思妇心，雨夜愁人耳。"
        ],
        "notes": [
            ""
        ],
        "volume": "卷四百三十七",
        "no#": 47
    },
    {
        "title": "赠别宣上人",
        "author": "白居易",
        "biography": "",
        "paragraphs": [
            "上人处世界，清净何所似。似彼白莲花，在水不著水。",
            "性真悟泡幻，行洁离尘滓。修道来几时，身心俱到此。",
            "嗟余牵世网，不得长依止。离念与碧云，秋来朝夕起。"
        ],
        "notes": [
            ""
        ],
        "volume": "卷四百三十七",
        "no#": 48
    },
    {
        "title": "春夜喜雪，有怀王二十二",
        "author": "白居易",
        "biography": "",
        "paragraphs": [
            "夜雪有佳趣，幽人出书帷。微寒生枕席，轻素对阶墀。",
            "坐罢楚弦曲，起吟班扇诗。明宜灭烛后，净爱褰帘时。",
            "窗引曙色早，庭销春气迟。山阴应有兴，不卧待徽之。"
        ],
        "notes": [
            ""
        ],
        "volume": "卷四百三十七",
        "no#": 49
    },
    {
        "title": "酬和元九东川路诗十二首：骆口驿旧题诗",
        "author": "白居易",
        "biography": "",
        "paragraphs": [
            "拙诗在壁无人爱，鸟污苔侵文字残。",
            "唯有多情元侍御，绣衣不惜拂尘看。"
        ],
        "notes": [
            ""
        ],
        "volume": "卷四百三十七",
        "no#": 50
    },
    {
        "title": "酬和元九东川路诗十二首：南秦雪",
        "author": "白居易",
        "biography": "",
        "paragraphs": [
            "往岁曾为西邑吏，惯从骆口到南秦。三时云冷多飞雪，",
            "仍赖愁猿寒不叫，若闻猿叫更愁人。"
        ],
        "notes": [
            ""
        ],
        "volume": "卷四百三十七",
        "no#": 51
    },
    {
        "title": "酬和元九东川路诗十二首：山枇杷花二首",
        "author": "白居易",
        "biography": "",
        "paragraphs": [
            "万重青嶂蜀门口，一树红花山顶头。",
            "春尽忆家归未得，低红如解替君愁。",
            "叶如裙色碧绡浅，花似芙蓉红粉轻。",
            "若使此花兼解语，推囚御史定违程。"
        ],
        "notes": [
            ""
        ],
        "volume": "卷四百三十七",
        "no#": 52
    },
    {
        "title": "酬和元九东川路诗十二首：江楼月",
        "author": "白居易",
        "biography": "",
        "paragraphs": [
            "嘉陵江曲曲江池，明月虽同人别离。一宵光景潜相忆，",
            "今朝共语方同悔，不解多情先寄诗。"
        ],
        "notes": [
            ""
        ],
        "volume": "卷四百三十七",
        "no#": 53
    },
    {
        "title": "酬和元九东川路诗十二首：亚枝花",
        "author": "白居易",
        "biography": "",
        "paragraphs": [
            "山邮花木似平阳，愁杀多情骢马郎。",
            "还似升平池畔坐，低头向水自看妆。"
        ],
        "notes": [
            ""
        ],
        "volume": "卷四百三十七",
        "no#": 54
    },
    {
        "title": "酬和元九东川路诗十二首：江上笛",
        "author": "白居易",
        "biography": "",
        "paragraphs": [
            "江上何人夜吹笛，声声似忆故园春。",
            "此时闻者堪头白，况是多愁少睡人。"
        ],
        "notes": [
            ""
        ],
        "volume": "卷四百三十七",
        "no#": 55
    },
    {
        "title": "酬和元九东川路诗十二首：嘉陵夜有怀二首",
        "author": "白居易",
        "biography": "",
        "paragraphs": [
            "露湿墙花春意深，西廊月上半床阴。",
            "怜君独卧无言语，唯我知君此夜心。",
            "不明不暗胧胧月，不暖不寒慢慢风。",
            "独卧空床好天气，平明闲事到心中。"
        ],
        "notes": [
            ""
        ],
        "volume": "卷四百三十七",
        "no#": 56
    },
    {
        "title": "酬和元九东川路诗十二首：夜深行",
        "author": "白居易",
        "biography": "",
        "paragraphs": [
            "百牢关外夜行客，三殿角头宵直人。",
            "莫道近臣胜远使，其如同是不闲身。"
        ],
        "notes": [
            ""
        ],
        "volume": "卷四百三十七",
        "no#": 57
    },
    {
        "title": "酬和元九东川路诗十二首：望驿台",
        "author": "白居易",
        "biography": "",
        "paragraphs": [
            "靖安宅里当窗柳，望驿台前扑地花。",
            "两处春光同日尽，居人思客客思家。"
        ],
        "notes": [
            ""
        ],
        "volume": "卷四百三十七",
        "no#": 58
    },
    {
        "title": "酬和元九东川路诗十二首：江岸梨花",
        "author": "白居易",
        "biography": "",
        "paragraphs": [
            "梨花有思缘和叶，一树江头恼杀君。",
            "最似孀闺少年妇，白妆素袖碧纱裙。"
        ],
        "notes": [
            ""
        ],
        "volume": "卷四百三十七",
        "no#": 59
    },
    {
        "title": "答谢家最小偏怜女",
        "author": "白居易",
        "biography": "",
        "paragraphs": [
            "嫁得梁鸿六七年，耽书爱酒日高眠。雨荒春圃唯生草，",
            "谁知厚俸今无分，枉向秋风吹纸钱。"
        ],
        "notes": [
            ""
        ],
        "volume": "卷四百三十七",
        "no#": 60
    },
    {
        "title": "答骑马入空台",
        "author": "白居易",
        "biography": "",
        "paragraphs": [
            "君入空台去，朝往暮还来。我入泉台去，泉门无复开。",
            "鳏夫仍系职，稚女未胜哀。寂寞咸阳道，家人复墓回。"
        ],
        "notes": [
            ""
        ],
        "volume": "卷四百三十七",
        "no#": 61
    },
    {
        "title": "答山驿梦",
        "author": "白居易",
        "biography": "",
        "paragraphs": [
            "入君旅梦来千里，闭我幽魂欲二年。",
            "莫忘平生行坐处，后堂阶下竹丛前。"
        ],
        "notes": [
            ""
        ],
        "volume": "卷四百三十七",
        "no#": 62
    },
    {
        "title": "和元九与吕二同宿话旧感赠",
        "author": "白居易",
        "biography": "",
        "paragraphs": [
            "见君新赠吕君诗，忆得同年行乐时。争入杏园齐马首，",
            "闻道秋娘犹且在，至今时复问微之。"
        ],
        "notes": [
            ""
        ],
        "volume": "卷四百三十七",
        "no#": 63
    },
    {
        "title": "忆元九",
        "author": "白居易",
        "biography": "",
        "paragraphs": [
            "渺渺江陵道，相思远不知。近来文卷里，半是忆君诗。"
        ],
        "notes": [
            ""
        ],
        "volume": "卷四百三十七",
        "no#": 64
    },
    {
        "title": "萧员外寄新蜀茶",
        "author": "白居易",
        "biography": "",
        "paragraphs": [
            "蜀茶寄到但惊新，渭水煎来始觉珍。",
            "满瓯似乳堪持玩，况是春深酒渴人。"
        ],
        "notes": [
            ""
        ],
        "volume": "卷四百三十七",
        "no#": 65
    },
    {
        "title": "寄上大兄",
        "author": "白居易",
        "biography": "",
        "paragraphs": [
            "秋鸿过尽无书信，病戴纱巾强出门。",
            "独上荒台东北望，日西愁立到黄昏。"
        ],
        "notes": [
            ""
        ],
        "volume": "卷四百三十七",
        "no#": 66
    },
    {
        "title": "病中哭金銮子",
        "author": "白居易",
        "biography": "",
        "paragraphs": [
            "岂料吾方病，翻悲汝不全。卧惊从枕上，扶哭就灯前。",
            "有女诚为累，无儿岂免怜。病来才十日，养得已三年。",
            "慈泪随声迸，悲肠遇物牵。故衣犹架上，残药尚头边。",
            "送出深村巷，看封小墓田。莫言三里地，此别是终天。"
        ],
        "notes": [
            ""
        ],
        "volume": "卷四百三十七",
        "no#": 67
    },
    {
        "title": "寄内",
        "author": "白居易",
        "biography": "",
        "paragraphs": [
            "条桑初绿即为别，柿叶半红犹未归。",
            "不如村妇知时节，解为田夫秋捣衣。"
        ],
        "notes": [
            ""
        ],
        "volume": "卷四百三十七",
        "no#": 68
    },
    {
        "title": "病气",
        "author": "白居易",
        "biography": "",
        "paragraphs": [
            "自知气发每因情，情在何由气得平。",
            "若问病根深与浅，此身应与病齐生。"
        ],
        "notes": [
            ""
        ],
        "volume": "卷四百三十七",
        "no#": 69
    },
    {
        "title": "叹元九",
        "author": "白居易",
        "biography": "",
        "paragraphs": [
            "不入城门来五载，同时班列尽官高。",
            "何人牢落犹依旧，唯有江陵元士曹。"
        ],
        "notes": [
            ""
        ],
        "volume": "卷四百三十七",
        "no#": 70
    },
    {
        "title": "眼暗",
        "author": "白居易",
        "biography": "",
        "paragraphs": [
            "早年勤倦看书苦，晚岁悲伤出泪多。眼损不知都自取，",
            "千药万方治不得，唯应闭目学头陀。"
        ],
        "notes": [
            ""
        ],
        "volume": "卷四百三十七",
        "no#": 71
    },
    {
        "title": "得袁相书",
        "author": "白居易",
        "biography": "",
        "paragraphs": [
            "谷苗深处一农夫，面黑头斑手把锄。",
            "何意使人犹识我，就田来送相公书。"
        ],
        "notes": [
            ""
        ],
        "volume": "卷四百三十七",
        "no#": 72
    },
    {
        "title": "病中作",
        "author": "白居易",
        "biography": "",
        "paragraphs": [
            "病来城里诸亲故，厚薄亲疏心总知。",
            "唯有蔚章于我分，深于同在翰林时。"
        ],
        "notes": [
            ""
        ],
        "volume": "卷四百三十七",
        "no#": 73
    },
    {
        "title": "感化寺见元九、刘三十二题名处",
        "author": "白居易",
        "biography": "",
        "paragraphs": [
            "微之谪去千余里，太白无来十一年。",
            "今日见名如见面，尘埃壁上破窗前。"
        ],
        "notes": [
            ""
        ],
        "volume": "卷四百三十七",
        "no#": 74
    },
    {
        "title": "游悟贞寺回山下别张殷衡",
        "author": "白居易",
        "biography": "",
        "paragraphs": [
            "世缘未了治不得，孤负青山心共知。",
            "愁君又入都门去，即是红尘满眼时。"
        ],
        "notes": [
            ""
        ],
        "volume": "卷四百三十七",
        "no#": 75
    },
    {
        "title": "村居寄张殷衡",
        "author": "白居易",
        "biography": "",
        "paragraphs": [
            "金氏村中一病夫，生涯濩落性灵迂。唯看老子五千字，",
            "闻君欲发江东去，能到茅庵访别无。"
        ],
        "notes": [
            ""
        ],
        "volume": "卷四百三十七",
        "no#": 76
    },
    {
        "title": "病中得樊大书",
        "author": "白居易",
        "biography": "",
        "paragraphs": [
            "荒村破屋经年卧，寂绝无人问病身。",
            "唯有东都樊著作，至今书信尚殷勤。"
        ],
        "notes": [
            ""
        ],
        "volume": "卷四百三十七",
        "no#": 77
    },
    {
        "title": "开元九诗书卷",
        "author": "白居易",
        "biography": "",
        "paragraphs": [
            "红笺白纸两三束，半是君诗半是书。",
            "经年不展缘身病，今日开看生蠹鱼。"
        ],
        "notes": [
            ""
        ],
        "volume": "卷四百三十七",
        "no#": 78
    },
    {
        "title": "昼卧",
        "author": "白居易",
        "biography": "",
        "paragraphs": [
            "抱枕无言语，空房独悄然。谁知尽日卧，非病亦非眠。"
        ],
        "notes": [
            ""
        ],
        "volume": "卷四百三十七",
        "no#": 79
    },
    {
        "title": "夜坐",
        "author": "白居易",
        "biography": "",
        "paragraphs": [
            "庭前尽日立到夜，灯下有时坐彻明。",
            "此情不语何人会，时复长吁一两声。"
        ],
        "notes": [
            ""
        ],
        "volume": "卷四百三十七",
        "no#": 80
    },
    {
        "title": "暮立",
        "author": "白居易",
        "biography": "",
        "paragraphs": [
            "黄昏独立佛堂前，满地槐花满树蝉。",
            "大抵四时心总苦，就中肠断是秋天。"
        ],
        "notes": [
            ""
        ],
        "volume": "卷四百三十七",
        "no#": 81
    },
    {
        "title": "有感",
        "author": "白居易",
        "biography": "",
        "paragraphs": [
            "绝弦与断丝，犹有却续时。唯有衷肠断，应无续得期。"
        ],
        "notes": [
            ""
        ],
        "volume": "卷四百三十七",
        "no#": 82
    },
    {
        "title": "答友问",
        "author": "白居易",
        "biography": "",
        "paragraphs": [
            "似玉童颜尽，如霜病鬓新。莫惊身顿老，心更老于身。"
        ],
        "notes": [
            ""
        ],
        "volume": "卷四百三十七",
        "no#": 83
    },
    {
        "title": "村夜",
        "author": "白居易",
        "biography": "",
        "paragraphs": [
            "霜草苍苍虫切切，村南村北行人绝。",
            "独出前门望野田，月明荞麦花如雪。"
        ],
        "notes": [
            ""
        ],
        "volume": "卷四百三十七",
        "no#": 84
    },
    {
        "title": "闻虫",
        "author": "白居易",
        "biography": "",
        "paragraphs": [
            "暗虫唧唧夜绵绵，况是秋阴欲雨天。",
            "犹恐愁人暂得睡，声声移近卧床前。"
        ],
        "notes": [
            ""
        ],
        "volume": "卷四百三十七",
        "no#": 85
    },
    {
        "title": "寒食夜有怀",
        "author": "白居易",
        "biography": "",
        "paragraphs": [
            "寒食非长非短夜，春风不热不寒天。",
            "可怜时节堪相忆，何况无灯各早眠。"
        ],
        "notes": [
            ""
        ],
        "volume": "卷四百三十七",
        "no#": 86
    },
    {
        "title": "赠内",
        "author": "白居易",
        "biography": "",
        "paragraphs": [
            "漠漠暗苔新雨地，微微凉露欲秋天。",
            "莫对月明思往事，损君颜色减君年。"
        ],
        "notes": [
            ""
        ],
        "volume": "卷四百三十七",
        "no#": 87
    },
    {
        "title": "得钱舍人书问眼疾",
        "author": "白居易",
        "biography": "",
        "paragraphs": [
            "春来眼暗少心情，点尽黄连尚未平。",
            "唯得君书胜得药，开缄未读眼先明。"
        ],
        "notes": [
            ""
        ],
        "volume": "卷四百三十七",
        "no#": 88
    },
    {
        "title": "还李十一马",
        "author": "白居易",
        "biography": "",
        "paragraphs": [
            "传语李君劳寄马，病来唯著杖扶身。",
            "纵拟强骑无出处，却将牵与趁朝人。"
        ],
        "notes": [
            ""
        ],
        "volume": "卷四百三十七",
        "no#": 89
    },
    {
        "title": "九日寄行简",
        "author": "白居易",
        "biography": "",
        "paragraphs": [
            "摘得菊花携得酒，绕村骑马思悠悠。",
            "下邽田地平如掌，何处登高望梓州。"
        ],
        "notes": [
            ""
        ],
        "volume": "卷四百三十七",
        "no#": 90
    },
    {
        "title": "夜坐",
        "author": "白居易",
        "biography": "",
        "paragraphs": [
            "斜月入前楹，迢迢夜坐情。梧桐上阶影，蟋蟀近床声。",
            "曙傍窗间至，秋从簟上生。感时因忆事，不寝到鸡鸣。"
        ],
        "notes": [
            ""
        ],
        "volume": "卷四百三十七",
        "no#": 91
    },
    {
        "title": "村居二首",
        "author": "白居易",
        "biography": "",
        "paragraphs": [
            "田园莽苍经春早，篱落萧条尽日风。",
            "若问经过谈笑者，不过田舍白头翁。",
            "门闭仍逢雪，厨寒未起烟。贫家重寥落，半为日高眠。"
        ],
        "notes": [
            ""
        ],
        "volume": "卷四百三十七",
        "no#": 92
    },
    {
        "title": "早春",
        "author": "白居易",
        "biography": "",
        "paragraphs": [
            "雪散因和气，冰开得暖光。春销不得处，唯有鬓边霜。"
        ],
        "notes": [
            ""
        ],
        "volume": "卷四百三十七",
        "no#": 93
    },
    {
        "title": "和梦游春诗一百韵",
        "author": "白居易",
        "biography": "",
        "paragraphs": [
            "昔君梦游春，梦游仙山曲。怳若有所遇，似惬平生欲。",
            "因寻菖蒲水，渐入桃花谷。到一红楼家，爱之看不足。",
            "池流渡清泚，草嫩蹋绿蓐。门柳暗全低，簷樱红半熟。",
            "转行深深院，过尽重重屋。乌龙卧不惊，青鸟飞相逐。",
            "渐闻玉佩响，始辨珠履躅。遥见窗下人，娉婷十五六。",
            "霞光抱明月，莲艳开初旭。缥缈云雨仙，氛氲兰麝馥。",
            "风流薄梳洗，时世宽妆束。袖软异文绫，裾轻单丝縠。",
            "裙腰银线压，梳掌金筐蹙。带襭紫蒲萄，袴花红石竹。",
            "凝情都未语，付意微相瞩。眉敛远山青，鬟低片云绿。",
            "帐牵翡翠带，被解鸳鸯幞。秀色似堪餐，秾华如可掬。",
            "半卷锦头席，斜铺绣腰褥。朱唇素指匀，粉汗红绵扑。",
            "心惊睡易觉，梦断魂难续。笼委独栖禽，剑分连理木。",
            "存诚期有感，誓志贞无黩。京洛八九春，未曾花里宿。",
            "壮年徒自弃，佳会应无复。鸾歌不重闻，凤兆从兹卜。",
            "韦门女清贵，裴氏甥贤淑。罗扇夹花灯，金鞍攒绣毂。",
            "既倾南国貌，遂坦东床腹。刘阮心渐忘，潘杨意方睦。",
            "新修履信第，初食尚书禄。九酝备圣贤，八珍穷水陆。",
            "秦家重萧史，彦辅怜卫叔。朝馔馈独盘，夜醪倾百斛。",
            "亲宾盛辉赫，妓乐纷晔煜。宿醉才解酲，朝欢俄枕麹。",
            "饮过君子争，令甚将军酷。酩酊歌鹧鸪，颠狂舞鸲鹆。",
            "月流春夜短，日下秋天速。谢傅隙过驹，萧娘风过烛。",
            "全凋蕣花折，半死梧桐秃。暗镜对孤鸾，哀弦留寡鹄。",
            "凄凄隔幽显，冉冉移寒燠。万事此时休，百身何处赎。",
            "提携小儿女，将领旧姻族。再入朱门行，一傍青楼哭。",
            "枥空无厩马，水涸失池鹜。摇落废井梧，荒凉故篱菊。",
            "莓苔上几阁，尘土生琴筑。舞榭缀蟏蛸，歌梁聚蝙蝠。",
            "嫁分红粉妾，卖散苍头仆。门客思彷徨，家人泣咿噢。",
            "心期正萧索，宦序仍拘局。怀策入崤函，驱车辞郏鄏。",
            "逢时念既济，聚学思大畜。端详筮仕蓍，磨拭穿杨镞。",
            "始从雠校职，首中贤良目。一拔侍瑶墀，再升纡绣服。",
            "誓酬君王宠，愿使朝廷肃。密勿奏封章，清明操宪牍。",
            "鹰鞲中病下，豸角当邪触。纠谬静东周，申冤动南蜀。",
            "危言诋阍寺，直气忤钧轴。不忍曲作钩，乍能折为玉。",
            "扪心无愧畏，腾口有谤讟。只要明是非，何曾虞祸福。",
            "车摧太行路，剑落酆城狱。襄汉问修途，荆蛮指殊俗。",
            "谪为江府掾，遣事荆州牧。趋走谒麾幢，喧烦视鞭朴。",
            "簿书常自领，缧囚每亲鞫。竟日坐官曹，经旬旷休沐。",
            "宅荒渚宫草，马瘦畬田粟。薄俸等涓毫，微官同桎梏。",
            "月中照形影，天际辞骨肉。鹤病翅羽垂，兽穷爪牙缩。",
            "行看须间白，谁劝杯中绿。时伤大野麟，命问长沙𫛳。",
            "夏梅山雨渍，秋瘴江云毒。巴水白茫茫，楚山青簇簇。",
            "吟君七十韵，是我心所蓄。既去诚莫追，将来幸前勖。",
            "欲除忧恼病，当取禅经读。须悟事皆空，无令念将属。",
            "请思游春梦，此梦何闪倏。艳色即空花，浮生乃焦谷。",
            "良姻在嘉偶，顷克为单独。入仕欲荣身，须臾成黜辱。",
            "合者离之始，乐兮忧所伏。愁恨僧祇长，欢荣刹那促。",
            "觉悟因傍喻，迷执由当局。膏明诱暗蛾，阳焱奔痴鹿。",
            "贪为苦聚落，爱是悲林麓。水荡无明波，轮回死生辐。",
            "尘应甘露洒，垢待醍醐浴。障要智灯烧，魔须慧刀戮。",
            "外熏性易染，内战心难衄。法句与心王，期君日三复。"
        ],
        "notes": [
            ""
        ],
        "volume": "卷四百三十七",
        "no#": 94
    },
    {
        "title": "王昭君二首",
        "author": "白居易",
        "biography": "",
        "paragraphs": [
            "满面胡沙满鬓风，眉销残黛脸销红。",
            "愁苦辛勤憔悴尽，如今却似画图中。",
            "汉使却回凭寄语，黄金何日赎蛾眉。",
            "君王若问妾颜色，莫道不如宫里时。"
        ],
        "notes": [
            ""
        ],
        "volume": "卷四百三十七",
        "no#": 95
    }
]