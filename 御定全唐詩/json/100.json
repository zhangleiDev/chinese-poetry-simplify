[
    {
        "title": "雅琴篇",
        "author": "司马逸客",
        "biography": "",
        "paragraphs": [
            "亭亭峄阳树，落落千万寻。独抱出云节，孤生不作林。",
            "影摇绿波水，彩绚丹霞岑。直干思有托，雅志期所任。",
            "匠者果留盼，雕斫为雅琴。文以楚山玉，错以昆吾金。",
            "虬凤吐奇状，商征含清音。清音雅调感君子，",
            "马卿台上应芜没，阮籍帷前空已矣。山情水意君不知，",
            "陇水悲风已呜咽，离鶤别鹤更凄清。将军塞外多奇操，",
            "自言幽隐乏先容，不道人物知音寡。谁能一奏和天地，",
            "岁岁汾川事箫鼓，朝朝伊水听笙簧。窈窕楼台临上路，",
            "犹怜雅歌淡无味，渌水白云谁相贵。还将逸词赏幽心，",
            "愿持东武宫商韵，长奉南熏亿万年。"
        ],
        "notes": [
            ""
        ],
        "volume": "卷一百",
        "no#": 1
    },
    {
        "title": "三妇艳",
        "author": "王绍宗",
        "biography": "",
        "paragraphs": [
            "大妇能调瑟，中妇咏新诗。小妇独无事，花庭曳履綦。",
            "上客且安坐，春日正迟迟。"
        ],
        "notes": [
            ""
        ],
        "volume": "卷一百",
        "no#": 2
    },
    {
        "title": "别离怨",
        "author": "郑遂初",
        "biography": "",
        "paragraphs": [
            "荡子戍辽东，连年信不通。尘生锦步障，花送玉屏风。",
            "只怨红颜改，宁辞玉簟空。系书春雁足，早晚到云中。"
        ],
        "notes": [
            ""
        ],
        "volume": "卷一百",
        "no#": 3
    },
    {
        "title": "寒食",
        "author": "李崇嗣",
        "biography": "",
        "paragraphs": [
            "普天皆灭焰，匝地尽藏烟。不知何处火，来就客心然。"
        ],
        "notes": [
            ""
        ],
        "volume": "卷一百",
        "no#": 4
    },
    {
        "title": "览镜",
        "author": "李崇嗣",
        "biography": "",
        "paragraphs": [
            "岁去红颜尽，愁来白发新。今朝开镜匣，疑是别逢人。"
        ],
        "notes": [
            ""
        ],
        "volume": "卷一百",
        "no#": 5
    },
    {
        "title": "独愁",
        "author": "李崇嗣",
        "biography": "",
        "paragraphs": [
            "闻道成都酒，无钱亦可求。不知将几斗，销得此来愁。"
        ],
        "notes": [
            ""
        ],
        "volume": "卷一百",
        "no#": 6
    },
    {
        "title": "昭君怨三首",
        "author": "东方虬",
        "biography": "",
        "paragraphs": [
            "汉道方全盛，朝廷足武臣。何须薄命妾，辛苦事和亲。",
            "掩泪辞丹凤，衔悲向白龙。单于浪惊喜，无复旧时容。",
            "胡地无花草，春来不似春。自然衣带缓，非是为腰身。"
        ],
        "notes": [
            ""
        ],
        "volume": "卷一百",
        "no#": 7
    },
    {
        "title": "春雪",
        "author": "东方虬",
        "biography": "",
        "paragraphs": [
            "春雪满空来，触处似花开。不知园里树，若个是真梅。"
        ],
        "notes": [
            ""
        ],
        "volume": "卷一百",
        "no#": 8
    },
    {
        "title": "逸人歌赠李山人",
        "author": "张楚金",
        "biography": "",
        "paragraphs": [
            "上有尧兮下有由，眠松阳兮漱颍流。其貌古，其心幽，"
        ],
        "notes": [
            ""
        ],
        "volume": "卷一百",
        "no#": 9
    },
    {
        "title": "谪南海过始兴广胜寺果上人房",
        "author": "房融",
        "biography": "",
        "paragraphs": [
            "零落嗟残命，萧条托胜因。方烧三界火，遽洗六情尘。",
            "隔岭天花发，凌空月殿新。谁令乡国梦，终此学分身。"
        ],
        "notes": [
            ""
        ],
        "volume": "卷一百",
        "no#": 10
    },
    {
        "title": "咏院中丛竹",
        "author": "吕太一",
        "biography": "",
        "paragraphs": [
            "擢擢当轩竹，青青重岁寒。心贞徒见赏，箨小未成竿。"
        ],
        "notes": [
            ""
        ],
        "volume": "卷一百",
        "no#": 11
    },
    {
        "title": "和吕御史咏院中丛竹",
        "author": "张纮",
        "biography": "",
        "paragraphs": [
            "闻君庭竹咏，幽意岁寒多。叹息为冠小，良工将奈何。"
        ],
        "notes": [
            ""
        ],
        "volume": "卷一百",
        "no#": 12
    },
    {
        "title": "《闺怨",
        "author": "张纮",
        "biography": "",
        "paragraphs": [
            "去年离别雁初归，今夜裁缝萤已飞。",
            "征客近来音信断，不知何处寄寒衣。"
        ],
        "notes": [
            ""
        ],
        "volume": "卷一百",
        "no#": 13
    },
    {
        "title": "行路难",
        "author": "张纮",
        "biography": "",
        "paragraphs": [
            "君不见温家玉镜台，提携抱握九重来。",
            "君不见相如绿绮琴，一抚一拍凤凰音。",
            "人生意气须及早，莫负当年行乐心。荆王奏曲楚妃叹，",
            "当春对酒不须疑，视日相看能几时。春风吹尽燕初至，",
            "人生翻覆何常定，谁保容颜无是非。"
        ],
        "notes": [
            ""
        ],
        "volume": "卷一百",
        "no#": 14
    },
    {
        "title": "别亲朋",
        "author": "郑蜀宾",
        "biography": "",
        "paragraphs": [
            "畏途方万里，生涯近百年。不知将白首，何处入黄泉。"
        ],
        "notes": [
            ""
        ],
        "volume": "卷一百",
        "no#": 15
    }
]