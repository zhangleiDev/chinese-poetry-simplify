[
    {
        "title": "题裴晋公女几山刻石诗后",
        "author": "白居易",
        "biography": "",
        "paragraphs": [
            "何处画功业，何处题诗篇。麒麟高阁上，女几小山前。",
            "尔后多少时，四朝二十年。贼骨化为土，贼垒犁为田。",
            "一从贼垒平，陈蔡民晏然。骡军成牛户，鬼火变人烟。",
            "生子已嫁娶，种桑亦丝绵。皆云公之德，欲报无由缘。",
            "公今在何处，守都镇三川。旧宅留永乐，新居开集贤。",
            "公今在何官，被衮珥貂蝉。战袍破犹在，髀肉生欲圆。",
            "襟怀转萧洒，气力弥精坚。登山不拄杖，上马能掉鞭。",
            "利泽浸入池，福降升自天。昔号天下将，今称地上仙。",
            "勿追赤松游，勿拍洪崖肩。商山有遗老，可以奉周旋。"
        ],
        "notes": [
            ""
        ],
        "volume": "卷四百五十三",
        "no#": 1
    },
    {
        "title": "洛阳有愚叟",
        "author": "白居易",
        "biography": "",
        "paragraphs": [
            "洛阳有愚叟，白黑无分别。浪迹虽似狂，谋身亦不拙。",
            "点检盘中饭，非精亦非粝。点检身上衣，无余亦无阙。",
            "天时方得所，不寒复不热。体气正调和，不饥仍不渴。",
            "闲将酒壶出，醉向人家歇。野食或烹鲜，寓眠多拥褐。",
            "抱琴荣启乐，荷锸刘伶达。放眼看青山，任头生白发。",
            "不知天地内，更得几年活。从此到终身，尽为闲日月。"
        ],
        "notes": [
            ""
        ],
        "volume": "卷四百五十三",
        "no#": 2
    },
    {
        "title": "饱食闲坐",
        "author": "白居易",
        "biography": "",
        "paragraphs": [
            "红粒陆浑稻，白鳞伊水鲂。庖童呼我食，饭热鱼鲜香。",
            "箸箸适我口，匙匙充我肠。八珍与五鼎，无复心思量。",
            "扪腹起盥漱，下阶振衣裳。绕庭行数匝，却上簷下床。",
            "箕踞拥裘坐，半身在日旸。可怜饱暖味，谁肯来同尝。",
            "是岁太和八，兵销时渐康。朝廷重经术，草泽搜贤良。",
            "尧舜求理切，夔龙启沃忙。怀才抱智者，无不走遑遑。",
            "唯此不才叟，顽慵恋洛阳。饱食不出门，闲坐不下堂。",
            "子弟多寂寞，僮仆少精光。衣食虽充给，神意不扬扬。",
            "为尔谋则短，为吾谋甚长。"
        ],
        "notes": [
            ""
        ],
        "volume": "卷四百五十三",
        "no#": 3
    },
    {
        "title": "闲居自题",
        "author": "白居易",
        "biography": "",
        "paragraphs": [
            "门前有流水，墙上多高树。竹径绕荷池，萦回百余步。",
            "波闲戏鱼鳖，风静下鸥鹭。寂无城市喧，渺有江湖趣。",
            "吾庐在其上，偃卧朝复暮。洛下安一居，山中亦慵去。",
            "时逢过客爱，问是谁家住。此是白家翁，闭门终老处。"
        ],
        "notes": [
            ""
        ],
        "volume": "卷四百五十三",
        "no#": 4
    },
    {
        "title": "览镜喜老",
        "author": "白居易",
        "biography": "",
        "paragraphs": [
            "今朝览明镜，须鬓尽成丝。行年六十四，安得不衰羸。",
            "亲属惜我老，相顾兴叹咨。而我独微笑，此意何人知。",
            "笑罢仍命酒，掩镜捋白髭。尔辈且安坐，从容听我词。",
            "生若不足恋，老亦何足悲。生若苟可恋，老即生多时。",
            "不老即须夭，不夭即须衰。晚衰胜早夭，此理决不疑。",
            "古人亦有言，浮生七十稀。我今欠六岁，多幸或庶几。",
            "倘得及此限，何羡荣启期。当喜不当叹，更倾酒一卮。"
        ],
        "notes": [
            ""
        ],
        "volume": "卷四百五十三",
        "no#": 5
    },
    {
        "title": "风雪中作",
        "author": "白居易",
        "biography": "",
        "paragraphs": [
            "岁暮风动地，夜寒雪连天。老夫何处宿，暖帐温炉前。",
            "两重褐绮衾，一领花茸毡。粥熟呼不起，日高安稳眠。",
            "是时心与身，了无闲事牵。以此度风雪，闲居来六年。",
            "忽思远游客，复想早朝士。蹋冻侵夜行，凌寒未明起。",
            "心为身君父，身为心臣子。不得身自由，皆为心所使。",
            "我心既知足，我身自安止。方寸语形骸，吾应不负尔。"
        ],
        "notes": [
            ""
        ],
        "volume": "卷四百五十三",
        "no#": 6
    },
    {
        "title": "对琴酒",
        "author": "白居易",
        "biography": "",
        "paragraphs": [
            "西窗明且暖，晚坐卷书帷。琴匣拂开后，酒瓶添满时。",
            "角尊白螺醆，玉轸黄金徽。未及弹与酌，相对已依依。",
            "泠泠秋泉韵，贮在龙凤池。油油春云心，一杯可致之。",
            "自古有琴酒，得此味者稀。只因康与籍，及我三心知。"
        ],
        "notes": [
            ""
        ],
        "volume": "卷四百五十三",
        "no#": 7
    },
    {
        "title": "雪中晏起偶咏所怀兼呈张常侍、韦庶子、皇甫郎中",
        "author": "白居易",
        "biography": "",
        "paragraphs": [
            "穷阴苍苍雪雰雰，雪深没胫泥埋轮。东家典钱归碍夜，",
            "怕寒放懒不肯动，日高眠足方频伸。瓶中有酒炉有炭，",
            "上无皋陶伯益廊庙材，的不能匡君辅国活生民。",
            "下无巢父许由箕颍操，又不能食薇饮水自苦辛。",
            "君不见南山悠悠多白云，又不见西京浩浩唯红尘。",
            "红尘闹热白云冷，好于冷热中间安置身。三年侥幸忝洛尹，",
            "冉冉老去过六十，腾腾闲来经七春。不知张韦与皇甫，"
        ],
        "notes": [
            ""
        ],
        "volume": "卷四百五十三",
        "no#": 8
    },
    {
        "title": "和裴侍中南园静兴见示",
        "author": "白居易",
        "biography": "",
        "paragraphs": [
            "池馆清且幽，高怀亦如此。有时帘动风，尽日桥照水。",
            "静将鹤为伴，闲与云相似。何必学留侯，崎岖觅松子。"
        ],
        "notes": [
            ""
        ],
        "volume": "卷四百五十三",
        "no#": 9
    },
    {
        "title": "春寒",
        "author": "白居易",
        "biography": "",
        "paragraphs": [
            "今朝春气寒，自问何所欲。酥暖薤白酒，乳和地黄粥。",
            "岂惟厌馋口，亦可调病腹。助酌有枯鱼，佐餐兼旨蓄。",
            "省躬念前哲，醉饱多惭忸。君不闻靖节先生尊长空，"
        ],
        "notes": [
            ""
        ],
        "volume": "卷四百五十三",
        "no#": 10
    },
    {
        "title": "菩提寺上方晚望香山寺，寄舒员外",
        "author": "白居易",
        "biography": "",
        "paragraphs": [
            "晚登西宝刹，晴望东精舍。反照转楼台，辉辉似图画。",
            "冰浮水明灭，雪压松偃亚。石阁僧上来，云汀雁飞下。",
            "西京闹于市，东洛闲如社。曾忆旧游无，香山明月夜。"
        ],
        "notes": [
            ""
        ],
        "volume": "卷四百五十三",
        "no#": 11
    },
    {
        "title": "二月一日作，赠韦七庶子",
        "author": "白居易",
        "biography": "",
        "paragraphs": [
            "园杏红萼坼，庭兰紫芽出。不觉春已深，今朝二月一。",
            "去冬病疮痏，将养遵医术。今春入道场，清净依僧律。",
            "尝闻圣贤语，所慎斋与疾。遂使爱酒人，停杯一百日。",
            "明朝二月二，疾平斋复毕。应须挈一壶，寻花觅韦七。"
        ],
        "notes": [
            ""
        ],
        "volume": "卷四百五十三",
        "no#": 12
    },
    {
        "title": "犬鸢",
        "author": "白居易",
        "biography": "",
        "paragraphs": [
            "晚来天气好，散步中门前。门前何所有，偶睹犬与鸢。",
            "鸢饱凌风飞，犬暖向日眠。腹舒稳贴地，翅凝高摩天。",
            "上无罗弋忧，下无羁锁牵。见彼物遂性，我亦心适然。",
            "心适复何为，一咏逍遥篇。此仍著于适，尚未能忘言。"
        ],
        "notes": [
            ""
        ],
        "volume": "卷四百五十三",
        "no#": 13
    },
    {
        "title": "梦刘二十八，因诗问之",
        "author": "白居易",
        "biography": "",
        "paragraphs": [
            "昨夜梦梦得，初觉思踟蹰。忽忘来汝郡，犹疑在吴都。",
            "吴都三千里，汝郡二百余。非梦亦不见，近与远何殊。",
            "尚能齐近远，焉用论荣枯。但问寝与食，近日两何如。",
            "病后能吟否，春来曾醉无。楼台与风景，汝又何如苏。",
            "相思一相报，勿复慵为书。"
        ],
        "notes": [
            ""
        ],
        "volume": "卷四百五十三",
        "no#": 14
    },
    {
        "title": "闲吟",
        "author": "白居易",
        "biography": "",
        "paragraphs": [
            "贫穷汲汲求衣食，富贵营营役心力。人生不富即贫穷，",
            "看雪寻花玩风月，洛阳城里七年闲。"
        ],
        "notes": [
            ""
        ],
        "volume": "卷四百五十三",
        "no#": 15
    },
    {
        "title": "西行",
        "author": "白居易",
        "biography": "",
        "paragraphs": [
            "衣裘不单薄，车马不羸弱。蔼蔼三月天，闲行亦不恶。",
            "寿安流水馆，硖石青山郭。官道柳阴阴，行宫花漠漠。",
            "常闻俗间语，有钱在处乐。我虽非富人，亦不苦寂寞。",
            "家僮解弦管，骑从携杯杓。时向春风前，歇鞍开一酌。"
        ],
        "notes": [
            ""
        ],
        "volume": "卷四百五十三",
        "no#": 16
    },
    {
        "title": "东归",
        "author": "白居易",
        "biography": "",
        "paragraphs": [
            "翩翩平肩舆，中有醉老夫。膝上展诗卷，竿头悬酒壶。",
            "食宿无定程，仆马多缓驱。临水歇半日，望山倾一盂。",
            "藉草坐嵬峨，攀花行踟蹰。风将景共暖，体与心同舒。",
            "始悟有营者，居家如在途。方知无系者，在道如安居。",
            "前夕宿三堂，今旦游申湖。残春三百里，送我归东都。"
        ],
        "notes": [
            ""
        ],
        "volume": "卷四百五十三",
        "no#": 17
    },
    {
        "title": "途中作",
        "author": "白居易",
        "biography": "",
        "paragraphs": [
            "早起上肩舁，一杯平旦醉。晚憩下肩舁，一觉残春睡。",
            "身不经营物，心不思量事。但恐绮与里，只如吾气味。"
        ],
        "notes": [
            ""
        ],
        "volume": "卷四百五十三",
        "no#": 18
    },
    {
        "title": "小台",
        "author": "白居易",
        "biography": "",
        "paragraphs": [
            "新树低如帐，小台平似掌。六尺白藤床，一茎青竹杖。",
            "风飘竹皮落，苔印鹤迹上。幽境与谁同，闲人自来往。"
        ],
        "notes": [
            ""
        ],
        "volume": "卷四百五十三",
        "no#": 19
    },
    {
        "title": "睡后茶兴忆杨同州",
        "author": "白居易",
        "biography": "",
        "paragraphs": [
            "昨晚饮太多，嵬峨连宵醉。今朝餐又饱，烂漫移时睡。",
            "睡足摩挲眼，眼前无一事。信脚绕池行，偶然得幽致。",
            "婆娑绿阴树，斑驳青苔地。此处置绳床，傍边洗茶器。",
            "白瓷瓯甚洁，红炉炭方炽。沫下麹尘香，花浮鱼眼沸。",
            "盛来有佳色，咽罢余芳气。不见杨慕巢，谁人知此味。"
        ],
        "notes": [
            ""
        ],
        "volume": "卷四百五十三",
        "no#": 20
    },
    {
        "title": "题文集柜",
        "author": "白居易",
        "biography": "",
        "paragraphs": [
            "破柏作书柜，柜牢柏复坚。收贮谁家集，题云白乐天。",
            "我生业文字，自幼及老年。前后七十卷，小大三千篇。",
            "诚知终散失，未忍遽弃捐。自开自锁闭，置在书帷前。",
            "身是邓伯道，世无王仲宣。只应分付女，留与外孙传。"
        ],
        "notes": [
            ""
        ],
        "volume": "卷四百五十三",
        "no#": 21
    },
    {
        "title": "旱热二首",
        "author": "白居易",
        "biography": "",
        "paragraphs": [
            "彤云散不雨，赫日吁可畏。端坐犹挥汗，出门岂容易。",
            "忽思公府内，青衫折腰吏。复想驿路中，红尘走马使。",
            "征夫更辛苦，逐客弥憔悴。日入尚趋程，宵分不遑寐。",
            "安知北窗叟，偃卧风飒至。簟拂碧龙鳞，扇摇白鹤翅。",
            "岂唯身所得，兼示心无事。谁言苦热天，元有清凉地。",
            "勃勃旱尘气，炎炎赤日光。飞禽飐将坠，行人渴欲狂。",
            "壮者不耐饥，饥火烧其肠。肥者不禁热，喘急汗如浆。",
            "此时方自悟，老瘦亦何妨。肉轻足健逸，发少头清凉。",
            "薄食不饥渴，端居省衣裳。数匙粱饭冷，一领绡衫香。",
            "持此聊过日，焉知畏景长。"
        ],
        "notes": [
            ""
        ],
        "volume": "卷四百五十三",
        "no#": 22
    },
    {
        "title": "偶作二首",
        "author": "白居易",
        "biography": "",
        "paragraphs": [
            "战马春放归，农牛冬歇息。何独徇名人，终身役心力。",
            "来者殊未已，去者不知还。我今悟已晚，六十方退闲。",
            "犹胜不悟者，老死红尘间。",
            "名无高与卑，未得多健羡。事无小与大，已得多厌贱。",
            "如此常自苦，反此或自安。此理知甚易，此道行甚难。",
            "勿信人虚语，君当事上看。"
        ],
        "notes": [
            ""
        ],
        "volume": "卷四百五十三",
        "no#": 23
    },
    {
        "title": "池上作",
        "author": "白居易",
        "biography": "",
        "paragraphs": [
            "西溪风生竹森森，南潭萍开水沉沉。丛翠万竿湘岸色，",
            "澄澜方丈若万顷，倒影咫尺如千寻。泛然独游邈然坐，",
            "岂如白翁退老地，树高竹密池塘深。华亭双鹤白矫矫，",
            "洛阳冠盖自相索，谁肯来此同抽簪。"
        ],
        "notes": [
            ""
        ],
        "volume": "卷四百五十三",
        "no#": 24
    },
    {
        "title": "何处堪避暑",
        "author": "白居易",
        "biography": "",
        "paragraphs": [
            "何处堪避暑，林间背日楼。何处好追凉，池上随风舟。",
            "日高饥始食，食竟饱还游。游罢睡一觉，觉来茶一瓯。",
            "眼明见青山，耳醒闻碧流。脱袜闲濯足，解巾快搔头。",
            "如此来几时，已过六七秋。从心至百骸，无一不自由。",
            "拙退是其分，荣耀非所求。虽被世间笑，终无身外忧。",
            "此语君莫怪，静思吾亦愁。如何三伏月，杨尹谪虔州。"
        ],
        "notes": [
            ""
        ],
        "volume": "卷四百五十三",
        "no#": 25
    },
    {
        "title": "诏下",
        "author": "白居易",
        "biography": "",
        "paragraphs": [
            "昨日诏下去罪人，今日诏下得贤臣。进退者谁非我事，",
            "但喜今年饱饭吃，洛阳禾稼如秋云。更倾一尊歌一曲，"
        ],
        "notes": [
            ""
        ],
        "volume": "卷四百五十三",
        "no#": 26
    },
    {
        "title": "七月一日作",
        "author": "白居易",
        "biography": "",
        "paragraphs": [
            "七月一日天，秋生履道里。闲居见清景，高兴从此始。",
            "林间暑雨歇，池上凉风起。桥竹碧鲜鲜，岸莎青靡靡。",
            "苍然古磐石，清浅平流水。何言中门前，便是深山里。",
            "双僮侍坐卧，一杖扶行止。饥闻麻粥香，渴觉云汤美。",
            "平生所好物，今日多在此。此外更何思，市朝心已矣。"
        ],
        "notes": [
            ""
        ],
        "volume": "卷四百五十三",
        "no#": 27
    },
    {
        "title": "开襟",
        "author": "白居易",
        "biography": "",
        "paragraphs": [
            "开襟何处好，竹下池边地。余热体犹烦，早凉风有味。",
            "黄萎槐蕊结，红破莲芳坠。无奈每年秋，先来入衰思。"
        ],
        "notes": [
            ""
        ],
        "volume": "卷四百五十三",
        "no#": 28
    },
    {
        "title": "自宾客迁太子少傅分司",
        "author": "白居易",
        "biography": "",
        "paragraphs": [
            "头上渐无发，耳间新有毫。形容逐日老，官秩随年高。",
            "优饶又加俸，闲稳仍分曹。饮食免藜藿，居处非蓬蒿。",
            "何言家尚贫，银榼提绿醪。勿谓身未贵，金章照紫袍。",
            "诚合知止足，岂宜更贪饕。默默心自问，于国有何劳。"
        ],
        "notes": [
            ""
        ],
        "volume": "卷四百五十三",
        "no#": 29
    },
    {
        "title": "自在",
        "author": "白居易",
        "biography": "",
        "paragraphs": [
            "杲杲冬日光，明暖真可爱。移榻向阳坐，拥裘仍解带。",
            "小奴捶我足，小婢搔我背。自问我为谁，胡然独安泰。",
            "安泰良有以，与君论梗概。心了事未了，饥寒迫于外。",
            "事了心未了，念虑煎于内。我今实多幸，事与心和会。",
            "内外及中间，了然无一碍。所以日阳中，向君言自在。"
        ],
        "notes": [
            ""
        ],
        "volume": "卷四百五十三",
        "no#": 30
    },
    {
        "title": "咏史",
        "author": "白居易",
        "biography": "",
        "paragraphs": [
            "秦磨利刀斩李斯，齐烧沸鼎烹郦其。可怜黄绮入商洛，",
            "去者逍遥来者死，乃知祸福非天为。"
        ],
        "notes": [
            ""
        ],
        "volume": "卷四百五十三",
        "no#": 31
    },
    {
        "title": "因梦有悟",
        "author": "白居易",
        "biography": "",
        "paragraphs": [
            "交友沦殁尽，悠悠劳梦思。平生所厚者，昨夜梦见之。",
            "梦中几许事，枕上无多时。款曲数杯酒，从容一局棋。",
            "初见韦尚书，金紫何辉辉。中遇李侍郎，笑言甚怡怡。",
            "终为崔常侍，意色苦依依。一夕三改变，梦心不惊疑。",
            "此事人尽怪，此理谁得知。我粗知此理，闻于竺干师。",
            "识行妄分别，智隐迷是非。若转识为智，菩提其庶几。"
        ],
        "notes": [
            ""
        ],
        "volume": "卷四百五十三",
        "no#": 32
    },
    {
        "title": "春游",
        "author": "白居易",
        "biography": "",
        "paragraphs": [
            "上马临出门，出门复逡巡。回头问妻子，应怪春游频。",
            "诚知春游频，其奈老大身。朱颜去复去，白发新更新。",
            "请君屈十指，为我数交亲。大限年百岁，几人及七旬。",
            "我今六十五，走若下阪轮。假使得七十，只有五度春。",
            "逢春不游乐，但恐是痴人。"
        ],
        "notes": [
            ""
        ],
        "volume": "卷四百五十三",
        "no#": 33
    },
    {
        "title": "题天竺南院赠闲元旻清四上人",
        "author": "白居易",
        "biography": "",
        "paragraphs": [
            "杂芳涧草合，繁绿岩树新。山深景候晚，四月有余春。",
            "竹寺过微雨，石径无纤尘。白衣一居士，方袍四道人。",
            "地是佛国土，人非俗交亲。城中山下别，相送亦殷勤。"
        ],
        "notes": [
            ""
        ],
        "volume": "卷四百五十三",
        "no#": 34
    },
    {
        "title": "哭师皋",
        "author": "白居易",
        "biography": "",
        "paragraphs": [
            "南康丹旐引魂回，洛阳篮舁送葬来。北邙原边尹村畔，",
            "往者何人送者谁，乐天哭别师皋时。平生分义向人尽，",
            "何日重闻扫市歌，谁家收得琵琶伎。萧萧风树白杨影，"
        ],
        "notes": [
            ""
        ],
        "volume": "卷四百五十三",
        "no#": 35
    },
    {
        "title": "隐几赠客",
        "author": "白居易",
        "biography": "",
        "paragraphs": [
            "宦情本淡薄，年貌又老丑。紫绶与金章，于予亦何有。",
            "有时独隐几，答然无所偶。卧枕一卷书，起尝一杯酒。",
            "书将引昏睡，酒用扶衰朽。客到忽已酣，脱巾坐搔首。",
            "疏顽倚老病，容恕惭交友。忽思庄生言，亦拟鞭其后。"
        ],
        "notes": [
            ""
        ],
        "volume": "卷四百五十三",
        "no#": 36
    },
    {
        "title": "夏日作",
        "author": "白居易",
        "biography": "",
        "paragraphs": [
            "葛衣疏且单，纱帽轻复宽。一衣与一帽，可以过炎天。",
            "止于便吾体，何必被罗纨。宿雨林笋嫩，晨露园葵鲜。",
            "烹葵炮嫩笋，可以备朝餐。止于适吾口，何必饫腥膻。",
            "饭讫盥漱已，扪腹方果然。婆娑庭前步，安稳窗下眠。",
            "外养物不费，内归心不烦。不费用难尽，不烦神易安。",
            "庶几无夭阏，得以终天年。"
        ],
        "notes": [
            ""
        ],
        "volume": "卷四百五十三",
        "no#": 37
    },
    {
        "title": "晚凉偶咏",
        "author": "白居易",
        "biography": "",
        "paragraphs": [
            "日下西墙西，风来北窗北。中有逐凉人，单床独栖息。",
            "飘萧过云雨，摇曳归飞翼。新叶多好阴，初筠有佳色。",
            "幽深小池馆，优稳闲官职。不爱勿复论，爱亦不易得。"
        ],
        "notes": [
            ""
        ],
        "volume": "卷四百五十三",
        "no#": 38
    },
    {
        "title": "酬牛相公宫城早秋寓言见示兼呈梦得",
        "author": "白居易",
        "biography": "",
        "paragraphs": [
            "七月中气后，金与火交争。一闻白雪唱，暑退清风生。",
            "碧树未摇落，寒蝉始悲鸣。夜凉枕簟滑，秋燥衣巾轻。",
            "疏受老慵出，刘桢疾未平。何人伴公醉，新月上宫城。"
        ],
        "notes": [
            ""
        ],
        "volume": "卷四百五十三",
        "no#": 39
    },
    {
        "title": "小台晚坐忆梦得",
        "author": "白居易",
        "biography": "",
        "paragraphs": [
            "汲泉洒小台，台上无纤埃。解带面西坐，轻襟随风开。",
            "晚凉闲兴动，忆同倾一杯。月明候柴户，藜杖何时来。"
        ],
        "notes": [
            ""
        ],
        "volume": "卷四百五十三",
        "no#": 40
    },
    {
        "title": "种桃歌",
        "author": "白居易",
        "biography": "",
        "paragraphs": [
            "食桃种其核，一年核生芽。二年长枝叶，三年桃有花。",
            "忆昨五六岁，灼灼盛芬华。迨兹八九载，有减而无加。",
            "去春已稀少，今春渐无多。明年后年后，芳意当如何。",
            "命酒树下饮，停杯拾余葩。因桃忽自感，悲咤成狂歌。"
        ],
        "notes": [
            ""
        ],
        "volume": "卷四百五十三",
        "no#": 41
    },
    {
        "title": "狂言示诸侄",
        "author": "白居易",
        "biography": "",
        "paragraphs": [
            "世欺不识字，我忝攻文笔。世欺不得官，我忝居班秩。",
            "人老多病苦，我今幸无疾。人老多忧累，我今婚嫁毕。",
            "心安不移转，身泰无牵率。所以十年来，形神闲且逸。",
            "况当垂老岁，所要无多物。一裘暖过冬，一饭饱终日。",
            "勿言舍宅小，不过寝一室。何用鞍马多，不能骑两匹。",
            "如我优幸身，人中十有七。如我知足心，人中百无一。",
            "傍观愚亦见，当己贤多失。不敢论他人，狂言示诸侄。"
        ],
        "notes": [
            ""
        ],
        "volume": "卷四百五十三",
        "no#": 42
    },
    {
        "title": "偶以拙诗数首寄呈裴少尹侍郎蒙以盛制四篇一时酬和重投长句美而谢之",
        "author": "白居易",
        "biography": "",
        "paragraphs": [
            "投君之文甚荒芜，数篇价直一束刍。报我之章何璀璨，",
            "一麋丽龟绝报赛，五鹿连柱难支梧。高兴独因秋日尽，"
        ],
        "notes": [
            ""
        ],
        "volume": "卷四百五十三",
        "no#": 43
    }
]