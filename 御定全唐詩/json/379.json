[
    {
        "title": "感别送从叔校书简再登科东归",
        "author": "孟郊",
        "biography": "",
        "paragraphs": [
            "长安车马道，高槐结浮阴。下有名利人，一人千万心。",
            "黄鹄多远势，沧溟无近浔。怡怡静退姿，泠泠思归吟。",
            "菱唱忽生听，芸书回望深。清风散言笑，余花缀衣襟。",
            "独恨鱼鸟别，一飞将一沉。"
        ],
        "notes": [
            ""
        ],
        "volume": "卷三百七十九",
        "no#": 1
    },
    {
        "title": "送玄亮师",
        "author": "孟郊",
        "biography": "",
        "paragraphs": [
            "兰泉涤我襟，杉月栖我心。茗啜绿净花，经诵清柔音。",
            "何处笑为别，淡情愁不侵。"
        ],
        "notes": [
            ""
        ],
        "volume": "卷三百七十九",
        "no#": 2
    },
    {
        "title": "送李尊师玄",
        "author": "孟郊",
        "biography": "",
        "paragraphs": [
            "口诵碧简文，身是青霞君。头冠两片月，肩披一条云。",
            "松骨轻自飞，鹤心高不群。"
        ],
        "notes": [
            ""
        ],
        "volume": "卷三百七十九",
        "no#": 3
    },
    {
        "title": "同昼上人送郭秀才江南寻兄弟",
        "author": "孟郊",
        "biography": "",
        "paragraphs": [
            "地上春色生，眼前诗彩明。手携片宝月，言是高僧名。",
            "溪转万曲心，水流千里声。飞鸣向谁去，江鸿弟与兄。"
        ],
        "notes": [
            ""
        ],
        "volume": "卷三百七十九",
        "no#": 4
    },
    {
        "title": "春日同韦郎中使君送邹儒立少府扶侍赴云阳",
        "author": "孟郊",
        "biography": "",
        "paragraphs": [
            "离思著百草，绵绵生无穷。侧闻畿甸秀，三振词策雄。",
            "太守不韵俗，诸生皆变风。郡斋敞西清，楚瑟惊南鸿。",
            "海畔帝城望，云阳天色中。酒酣正芳景，诗缀新碧丛。",
            "服彩老莱并，侍车江革同。过隋柳憔悴，入洛花蒙笼。",
            "高步讵留足，前程在层空。独惭病鹤羽，飞送力难崇。"
        ],
        "notes": [
            ""
        ],
        "volume": "卷三百七十九",
        "no#": 5
    },
    {
        "title": "送从叔校书简南归",
        "author": "孟郊",
        "biography": "",
        "paragraphs": [
            "长安别离道，宛在东城隅。寒草根未死，愁人心已枯。",
            "促促水上景，遥遥天际途。生随昏晓中，皆被日月驱。",
            "北骑达山岳，南帆指江湖。高踪一超越，千里在须臾。"
        ],
        "notes": [
            ""
        ],
        "volume": "卷三百七十九",
        "no#": 6
    },
    {
        "title": "送韩愈从军",
        "author": "孟郊",
        "biography": "",
        "paragraphs": [
            "志士感恩起，变衣非变性。亲宾改旧观，僮仆生新敬。",
            "坐作群书吟，行为孤剑咏。始知出处心，不失平生正。",
            "凄凄天地秋，凛凛军马令。驿尘时一飞，物色极四静。",
            "王师既不战，庙略在无竞。王粲有所依，元瑜初应命。",
            "一章喻檄明，百万心气定。今朝旌鼓前，笑别丈夫盛。"
        ],
        "notes": [
            ""
        ],
        "volume": "卷三百七十九",
        "no#": 7
    },
    {
        "title": "同茅郎中使君送河南裴文学",
        "author": "孟郊",
        "biography": "",
        "paragraphs": [
            "河南有归客，江风绕行襟。送君无尘听，舞鹤清瑟音。",
            "菱蔓缀楚棹，日华正嵩岑。如何谢文学，还起会云吟。"
        ],
        "notes": [
            ""
        ],
        "volume": "卷三百七十九",
        "no#": 8
    },
    {
        "title": "送李翱习之",
        "author": "孟郊",
        "biography": "",
        "paragraphs": [
            "习之势翩翩，东南去遥遥。赠君双履足，一为上皋桥。",
            "皋桥路逶迤，碧水清风飘。新秋折藕花，应对吴语娇。",
            "千巷分渌波，四门生早潮。湖榜轻袅袅，酒旗高寥寥。",
            "小时屐齿痕，有处应未销。旧忆如雾星，怳见于梦消。",
            "言之烧人心，事去不可招。独孤宅前曲，箜篌醉中谣。",
            "壮年俱悠悠，逮兹各焦焦。执手复执手，唯道无枯凋。"
        ],
        "notes": [
            ""
        ],
        "volume": "卷三百七十九",
        "no#": 9
    },
    {
        "title": "送丹霞子阮芳颜上人归山",
        "author": "孟郊",
        "biography": "",
        "paragraphs": [
            "松色不肯秋，玉性不可柔。登山须正路，饮水须直流。",
            "倩鹤附书信，索云作衣裘。仙村莫道远，枉策招交游。"
        ],
        "notes": [
            ""
        ],
        "volume": "卷三百七十九",
        "no#": 10
    },
    {
        "title": "送从舅端适楚地",
        "author": "孟郊",
        "biography": "",
        "paragraphs": [
            "归情似泛空，飘荡楚波中。羽扇扫轻汗，布帆筛细风。",
            "江花折菡萏，岸影泊梧桐。元舅唱离别，贱生愁不穷。"
        ],
        "notes": [
            ""
        ],
        "volume": "卷三百七十九",
        "no#": 11
    },
    {
        "title": "送卢汀侍御归天德幕",
        "author": "孟郊",
        "biography": "",
        "paragraphs": [
            "仲宣领骑射，结束皆少年。匹马黄河岸，射雕清霜天。",
            "旌旗防日北，道路上云巅。古雪无销铄，新冰有堆填。",
            "清溪徒耸诮，白璧自招贤。岂比重恩者，闭门方独全。"
        ],
        "notes": [
            ""
        ],
        "volume": "卷三百七十九",
        "no#": 12
    },
    {
        "title": "送草书献上人归庐山",
        "author": "孟郊",
        "biography": "",
        "paragraphs": [
            "狂僧不为酒，狂笔自通天。将书云霞片，直至清明巅。",
            "手中飞黑电，象外泻玄泉。万物随指顾，三光为回旋。",
            "聚书云霮zw，洗砚山晴鲜。忽怒画蛇虺，喷然生风烟。",
            "江人愿停笔，惊浪恐倾船。"
        ],
        "notes": [
            ""
        ],
        "volume": "卷三百七十九",
        "no#": 13
    },
    {
        "title": "和薛先辈送独孤秀才上都赴嘉会得青字",
        "author": "孟郊",
        "biography": "",
        "paragraphs": [
            "秦云攀窈窕，楚桂搴芳馨。五色岂徒尔，万枝皆有灵。",
            "仙谣天上贵，林咏雪中青。持此一为赠，送君翔杳冥。"
        ],
        "notes": [
            ""
        ],
        "volume": "卷三百七十九",
        "no#": 14
    },
    {
        "title": "送崔爽之湖南",
        "author": "孟郊",
        "biography": "",
        "paragraphs": [
            "江与湖相通，二水洗高空。定知一日帆，使得千里风。",
            "雪唱与谁和，俗情多不通。何当逸翮纵，飞起泥沙中。"
        ],
        "notes": [
            ""
        ],
        "volume": "卷三百七十九",
        "no#": 15
    },
    {
        "title": "送超上人归天台",
        "author": "孟郊",
        "biography": "",
        "paragraphs": [
            "天台山最高，动蹑赤城霞。何以静双目，扫山除妄花。",
            "何以洁其性，滤泉去泥沙。灵境物皆直，万松无一斜。",
            "月中见心近，云外将俗赊。山兽护方丈，山猿捧袈裟。",
            "遗身独得身，笑我牵名华。"
        ],
        "notes": [
            ""
        ],
        "volume": "卷三百七十九",
        "no#": 16
    },
    {
        "title": "同李益、崔放送王炼师还楼观，兼为群公先营山居",
        "author": "孟郊",
        "biography": "",
        "paragraphs": [
            "十年白云士，一卷紫芝书。来结崆峒侣，还期缥缈居。",
            "霞冠遗彩翠，月帔上空虚。寄谢泉根水，清泠闲有余。"
        ],
        "notes": [
            ""
        ],
        "volume": "卷三百七十九",
        "no#": 17
    },
    {
        "title": "张徐州席送岑秀才",
        "author": "孟郊",
        "biography": "",
        "paragraphs": [
            "振振芝兰步，升自君子堂。泠泠松桂吟，生自楚客肠。",
            "羁鸟无定栖，惊蓬在他乡。去兹门馆闲，即彼道路长。",
            "雨余山川净，麦熟草木凉。楚泪滴章句，京尘染衣裳。",
            "赠君无余佗，久要不可忘。"
        ],
        "notes": [
            ""
        ],
        "volume": "卷三百七十九",
        "no#": 18
    },
    {
        "title": "送黄构擢第后归江南",
        "author": "孟郊",
        "biography": "",
        "paragraphs": [
            "澹澹沧海气，结成黄香才。幼龄思奋飞，弱冠游灵台。",
            "一鹗顾乔木，众禽不敢猜。一骥骋长衢，众兽不敢陪。",
            "遂得会风雨，感通如云雷。至矣小宗伯，确乎心不回。",
            "能令幽静人，声实喧九垓。却忆江南道，祖筵花里开。",
            "春风不能别，别罢空徘徊。"
        ],
        "notes": [
            ""
        ],
        "volume": "卷三百七十九",
        "no#": 19
    },
    {
        "title": "送道士",
        "author": "孟郊",
        "biography": "",
        "paragraphs": [
            "千年山上行，山上无遗踪。一日人间游，六合人皆逢。",
            "自有意中侣，白寒徒相从。"
        ],
        "notes": [
            ""
        ],
        "volume": "卷三百七十九",
        "no#": 20
    },
    {
        "title": "送孟寂赴举",
        "author": "孟郊",
        "biography": "",
        "paragraphs": [
            "烈士不忧身，为君吟苦辛。男儿久失意，宝剑亦生尘。",
            "浮俗官是贵，君子道所珍。况当圣明主，岂乏证玉臣。",
            "浊水无白日，清流鉴苍旻。贤愚皎然别，结交当有因。"
        ],
        "notes": [
            ""
        ],
        "volume": "卷三百七十九",
        "no#": 21
    },
    {
        "title": "同溧阳宰送孙秀才",
        "author": "孟郊",
        "biography": "",
        "paragraphs": [
            "废瑟难为弦，南风难为歌。幽幽拙疾中，忽忽浮梦多。",
            "清韵始啸侣，雅言相与和。讼闲每往招，祖送奈若何。",
            "牵苦强为赠，邦邑光峨峨。"
        ],
        "notes": [
            ""
        ],
        "volume": "卷三百七十九",
        "no#": 22
    },
    {
        "title": "溧阳唐兴寺观蔷薇花，同诸公饯陈明府",
        "author": "孟郊",
        "biography": "",
        "paragraphs": [
            "忽惊红琉璃，千艳万艳开。佛火不烧物，净香空徘徊。",
            "花下印文字，林间咏觞杯。群官饯宰官，此地车马来。"
        ],
        "notes": [
            ""
        ],
        "volume": "卷三百七十九",
        "no#": 23
    },
    {
        "title": "送柳淳",
        "author": "孟郊",
        "biography": "",
        "paragraphs": [
            "青山临黄河，下有长安道。世上名利人，相逢不知老。"
        ],
        "notes": [
            ""
        ],
        "volume": "卷三百七十九",
        "no#": 24
    },
    {
        "title": "送殷秀才南游",
        "author": "孟郊",
        "biography": "",
        "paragraphs": [
            "诗句临离袂，酒花熏别颜。水程千里外，岸泊几宵间。",
            "风叶乱辞木，雪猿清叫山。南中多古事，咏遍始应还。"
        ],
        "notes": [
            ""
        ],
        "volume": "卷三百七十九",
        "no#": 25
    },
    {
        "title": "送青阳上人游越",
        "author": "孟郊",
        "biography": "",
        "paragraphs": [
            "秋风吹白发，微官自萧索。江僧何用叹，溪县饶寂寞。",
            "楚思物皆清，越山胜非薄。时看镜中月，独向衣上落。",
            "多谢入冥鸿，笑予在笼鹤。"
        ],
        "notes": [
            ""
        ],
        "volume": "卷三百七十九",
        "no#": 26
    },
    {
        "title": "奉同朝贤送新罗使",
        "author": "孟郊",
        "biography": "",
        "paragraphs": [
            "淼淼望远国，一萍秋海中。恩传日月外，梦在波涛东。",
            "浪兴豁胸臆，泛程舟虚空。既兹吟仗信，亦以难私躬。",
            "实怪赏不足，异鲜悦多丛。安危所系重，征役谁能穷。",
            "彼俗媚文史，圣朝富才雄。送行数百首，各以铿奇工。",
            "冗隶窃抽韵，孤属思将同。"
        ],
        "notes": [
            ""
        ],
        "volume": "卷三百七十九",
        "no#": 27
    },
    {
        "title": "留弟郢不得送之江南",
        "author": "孟郊",
        "biography": "",
        "paragraphs": [
            "刚有下水船，白日留不得。老人独自归，苦泪满眼黑。"
        ],
        "notes": [
            ""
        ],
        "volume": "卷三百七十九",
        "no#": 28
    },
    {
        "title": "送陆畅归湖州，因凭题故人皎然塔、陆羽坟",
        "author": "孟郊",
        "biography": "",
        "paragraphs": [
            "淼淼霅寺前，白苹多清风。昔游诗会满，今游诗会空。",
            "孤吟玉凄恻，远思景蒙笼。杼山砖塔禅，竟陵广宵翁。",
            "饶彼草木声，仿佛闻余聪。因君寄数句，遍为书其丛。",
            "追吟当时说，来者实不穷。江调难再得，京尘徒满躬。",
            "送君溪鸳鸯，彩色双飞东。东多高静乡，芳宅冬亦崇。",
            "手自撷甘旨，供养欢冲融。待我遂前心，收拾使有终。",
            "不然洛岸亭，归死为大同。"
        ],
        "notes": [
            ""
        ],
        "volume": "卷三百七十九",
        "no#": 29
    },
    {
        "title": "送淡公",
        "author": "孟郊",
        "biography": "",
        "paragraphs": [
            "燕本冰雪骨，越淡莲花风。五言双宝刀，联响高飞鸿。",
            "翰苑钱舍人，诗韵铿雷公。识本未识淡，仰咏嗟无穷。",
            "清恨生物表，郎玉倾梦中。常于冷竹坐，相语道意冲。",
            "嵩洛兴不薄，稽江事难同。明年若不来，我作黄蒿翁。",
            "何以兀其心，为君学虚空。",
            "坐爱青草上，意含沧海滨。渺渺独见水，悠悠不问人。",
            "镜浪洗手绿，剡花入心春。虽然防外触，无奈饶衣新。",
            "行当译文字，慰此吟殷勤。",
            "铜斗饮江酒，手拍铜斗歌。侬是拍浪儿，饮则拜浪婆。",
            "脚踏小船头，独速舞短蓑。笑伊渔阳操，空恃文章多。",
            "闲倚青竹竿，白日奈我何。",
            "短蓑不怕雨，白鹭相争飞。短楫画菰蒲，斗作豪横归。",
            "笑伊水健儿，浪战求光辉。不如竹枝弓，射鸭无是非。",
            "射鸭复射鸭，鸭惊菰蒲头。鸳鸯亦零落，彩色难相求。",
            "侬是清浪儿，每踏清浪游。笑伊乡贡郎，踏土称风流。",
            "如何丱角翁，至死不裹头。",
            "师得天文章，所以相知怀。数年伊雒同，一旦江湖乖。",
            "江湖有故庄，小女啼喈喈。我忧未相识，乳养难和谐。",
            "幸以片佛衣，诱之令看斋。斋中百福言，催促西归来。",
            "伊洛气味薄，江湖文章多。坐缘江湖岸，意识鲜明波。",
            "铜斗短蓑行，新章其奈何。兹焉激切句，非是等闲歌。",
            "制之附驿回，勿使余风讹。都城第一寺，昭成屹嵯峨。",
            "为师书广壁，仰咏时经过。徘徊相思心，老泪双滂沱。",
            "江南邑中寺，平地生胜山。开元吴语僧，律韵高且闲。",
            "妙药溪岸平，桂榜往复还。树石相斗生，红绿各异颜。",
            "风味我遥忆，新奇师独攀。",
            "报恩兼报德，寺与山争鲜。橙橘金盖槛，竹蕉绿凝禅。",
            "经章音韵细，风磬清泠翩。离肠绕师足，旧忆随路延。",
            "不知几千尺，至死方绵绵。",
            "乡在越镜中，分明见归心。镜芳步步绿，镜水日日深。",
            "异刹碧天上，古香清桂岑。朗约徒在昔，章句忽盈今。",
            "幸因西飞叶，书作东风吟。落我病枕上，慰此浮恨侵。",
            "牵师袈裟别，师断袈裟归。问师何苦去，感吃言语稀。",
            "意恐被诗饿，欲住将底依。卢殷刘言史，饿死君已噫。",
            "不忍见别君，哭君他是非。",
            "诗人苦为诗，不如脱空飞。一生空鷕气，非谏复非讥。",
            "脱枯挂寒枝，弃如一唾微。一步一步乞，半片半片衣。",
            "倚诗为活计，从古多无肥。诗饥老不怨，劳师泪霏霏。"
        ],
        "notes": [
            ""
        ],
        "volume": "卷三百七十九",
        "no#": 30
    },
    {
        "title": "送魏端公入朝",
        "author": "孟郊",
        "biography": "",
        "paragraphs": [
            "东洛尚淹玩，西京足芳妍。大宾威仪肃，上客冠剑鲜。",
            "岂惟空恋阙，亦以将朝天。局促尘末吏，幽老病中弦。",
            "徒怀青云价，忽至白发年。何当补风教，为荐三百篇。"
        ],
        "notes": [
            ""
        ],
        "volume": "卷三百七十九",
        "no#": 31
    },
    {
        "title": "送卢郎中汀",
        "author": "孟郊",
        "biography": "",
        "paragraphs": [
            "洛水春渡阔，别离心悠悠。一生空吟诗，不觉成白头。",
            "向事每计较，与山实绸缪。太华天上开，其下车辙流。",
            "县街无尘土，过客多淹留。坐饮孤驿酒，行思独山游。",
            "逸关岚气明，照渭空漪浮。玉珂摆新欢，声与鸾凤俦。",
            "朝谒大家事，唯余去无由。"
        ],
        "notes": [
            ""
        ],
        "volume": "卷三百七十九",
        "no#": 32
    },
    {
        "title": "送郑仆射出节山南",
        "author": "孟郊",
        "biography": "",
        "paragraphs": [
            "国老出为将，红旗入青山。再招门下生，结束余病孱。",
            "自笑骑马丑，强从驱驰间。顾顾磨天路，袅袅镜下颜。",
            "文魄既飞越，宦情唯等闲。羡他白面少，多是清朝班。",
            "惜命非所报，慎行诚独艰。悠悠去住心，两说何能删。"
        ],
        "notes": [
            ""
        ],
        "volume": "卷三百七十九",
        "no#": 33
    },
    {
        "title": "别妻家",
        "author": "孟郊",
        "biography": "",
        "paragraphs": [
            "芙蓉湿晓露，秋别南浦中。鸳鸯卷新赠，遥恋东床空。",
            "碧水不息浪，清溪易生风。参差坐成阻，飘飖去无穷。",
            "孤云目虽断，明月心相通。私情讵销铄，积芳在春丛。"
        ],
        "notes": [
            ""
        ],
        "volume": "卷三百七十九",
        "no#": 34
    },
    {
        "title": "赠姚怤别",
        "author": "孟郊",
        "biography": "",
        "paragraphs": [
            "美人废琴瑟，不是无巧弹。闻君郢中唱，始觉知音难。",
            "惊蓬无还根，驰水多分澜。倦客厌出门，疲马思解鞍。",
            "何以写此心，赠君握中丹。"
        ],
        "notes": [
            ""
        ],
        "volume": "卷三百七十九",
        "no#": 35
    },
    {
        "title": "赠竟陵卢使君虔别",
        "author": "孟郊",
        "biography": "",
        "paragraphs": [
            "赤日千里火，火中行子心。孰不苦焦灼，所行为贫侵。",
            "山木岂无凉，猛兽蹲清阴。归人忆平坦，别路多岖嵚。",
            "赖得竟陵守，时闻建安吟。赠别折楚芳，楚芳摇衣襟。"
        ],
        "notes": [
            ""
        ],
        "volume": "卷三百七十九",
        "no#": 36
    },
    {
        "title": "与韩愈、李翱、张籍话别",
        "author": "孟郊",
        "biography": "",
        "paragraphs": [
            "朱弦奏离别，华灯少光辉。物色岂有异，人心顾将违。",
            "客程殊未已，岁华忽然微。秋桐故叶下，寒露新雁飞。",
            "远游起重恨，送人念先归。夜集类饥鸟，晨光失相依。",
            "马迹绕川水，雁书还闺闱。常恐亲朋阻，独行知虑非。"
        ],
        "notes": [
            ""
        ],
        "volume": "卷三百七十九",
        "no#": 37
    },
    {
        "title": "监察十五叔东斋招李益端公会别",
        "author": "孟郊",
        "biography": "",
        "paragraphs": [
            "欲知惜别离，泻水还清池。此地有君子，芳兰步葳蕤。",
            "手掇杂英佩，意摇春夜思。莫作绕山云，回圈无定期。"
        ],
        "notes": [
            ""
        ],
        "volume": "卷三百七十九",
        "no#": 38
    },
    {
        "title": "汴州留别韩愈",
        "author": "孟郊",
        "biography": "",
        "paragraphs": [
            "不饮浊水澜，空滞此汴河。坐见绕岸水，尽为还海波。",
            "四时不在家，弊服断线多。远客独憔悴，春英落婆娑。",
            "汴水饶曲流，野桑无直柯。但为君子心，叹息终靡他。"
        ],
        "notes": [
            ""
        ],
        "volume": "卷三百七十九",
        "no#": 39
    },
    {
        "title": "赠别殷山人说易后归幽墅",
        "author": "孟郊",
        "biography": "",
        "paragraphs": [
            "夫子说天地，若与灵龟言。幽幽人不知，一一予所敦。",
            "秋月吐白夜，凉风韵清源。旁通忽已远，神感寂不喧。",
            "一悟袪万结，夕怀倾朝烦。旅辀无停波，别马嘶去辕。",
            "殷勤荒草士，会有知己论。"
        ],
        "notes": [
            ""
        ],
        "volume": "卷三百七十九",
        "no#": 40
    },
    {
        "title": "寿安西渡奉别郑相公",
        "author": "孟郊",
        "biography": "",
        "paragraphs": [
            "洛河向西道，石波横磷磷。清风送君子，车远无还尘。",
            "春别亦萧索，况兹冰霜晨。零落景易入，郁抑抱难申。",
            "百宵华灯宴，一旦星散人。岁去弦吐箭，忧来蚕抽纶。",
            "绵绵无穷事，各各驰绕身。徘徊黄缥缈，倏忽春霜宾。",
            "相为物表物，永谢区中姻。日嗟来教士，仰望无由亲。",
            "东都清风减，君子西归朝。独抱岁晏恨，泗吟不成谣。",
            "贵游意多味，贱别情易消。回雁忆前叫，浪凫念后漂。",
            "悠悠孤飞景，耸耸衔霜条。昧趣多滞涩，懒朋寡新僚。",
            "病深理方悟，悔至心自烧。寂静道何在，忧勤学空饶。",
            "乃知减闻见，始遂情逍遥。文字徒营织，声华谅疑骄。",
            "顾惭耕稼士，朴略气韵调。善士有余食，佳畦冬生苗。",
            "养人在养身，此旨清如韶。愿贡高古言，敢望锡类招。"
        ],
        "notes": [
            ""
        ],
        "volume": "卷三百七十九",
        "no#": 41
    }
]