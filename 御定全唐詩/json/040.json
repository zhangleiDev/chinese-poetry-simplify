[
    {
        "title": "奉和过旧宅应制",
        "author": "上官仪",
        "biography": "",
        "paragraphs": [
            "石关清晚夏，璿舆御早秋。神麾飏珠雨，仙吹响飞流。",
            "沛水祥云泛，宛郊瑞气浮。大风迎汉筑，丛烟入舜球。",
            "翠梧临凤邸，滋兰带鹤舟。偃伯歌玄化，扈跸颂王游。",
            "遗簪谬昭奖，珥笔荷恩休。"
        ],
        "notes": [
            ""
        ],
        "volume": "卷四十",
        "no#": 1
    },
    {
        "title": "早春桂林殿应诏",
        "author": "上官仪",
        "biography": "",
        "paragraphs": [
            "步辇出披香，清歌临太液。晓树流莺满，春堤芳草积。",
            "风光翻露文，雪华上空碧。花蝶来未已，山光暖将夕。"
        ],
        "notes": [
            ""
        ],
        "volume": "卷四十",
        "no#": 2
    },
    {
        "title": "安德山池宴集",
        "author": "上官仪",
        "biography": "",
        "paragraphs": [
            "上路抵平津，后堂罗荐陈。缔交开狎赏，丽席展芳辰。",
            "密树风烟积，回塘荷芰新。雨霁虹桥晚，花落凤台春。",
            "翠钗低舞席，文杏散歌尘。方惜流觞满，夕鸟已城闉。"
        ],
        "notes": [
            ""
        ],
        "volume": "卷四十",
        "no#": 3
    },
    {
        "title": "酬薛舍人万年宫晚景寓直怀友",
        "author": "上官仪",
        "biography": "",
        "paragraphs": [
            "奕奕九成台，窈窕绝尘埃。苍苍万年树，玲珑下冥雾。",
            "池色摇晚空，岩花敛余煦。清切丹禁静，浩荡文河注。",
            "留连穷胜托，夙期暌善谑。东望安仁省，西临子云阁。",
            "长啸披烟霞，高步寻兰若。金狄掩通门，雕鞍归骑喧。",
            "燕姝对明月，荆艳促芳尊。别有青山路，策杖访王孙。"
        ],
        "notes": [
            ""
        ],
        "volume": "卷四十",
        "no#": 4
    },
    {
        "title": "奉和颍川公秋夜",
        "author": "上官仪",
        "biography": "",
        "paragraphs": [
            "泬寥空色远，芸黄凄序变。涸浦落遵鸿，长飙送巢燕。",
            "千秋流夕景，万籁含宵唤。峻雉聆金柝，层台切银箭。"
        ],
        "notes": [
            ""
        ],
        "volume": "卷四十",
        "no#": 5
    },
    {
        "title": "谢都督挽歌",
        "author": "上官仪",
        "biography": "",
        "paragraphs": [
            "漠漠佳城幽，苍苍松槚暮。鲁幕飘欲卷，宛驷悲还顾。",
            "楚挽绕庐山，胡笳临武库。怅然郊原静，烟生归鸟度。"
        ],
        "notes": [
            ""
        ],
        "volume": "卷四十",
        "no#": 6
    },
    {
        "title": "八咏应制二首",
        "author": "上官仪",
        "biography": "",
        "paragraphs": [
            "启重帷，重帷照文杏。翡翠藻轻花，流苏媚浮影。",
            "瑶笙燕始归，金堂露初晞。风随少女至，虹共美人归。",
            "罗荐已擘鸳鸯被，绮衣复有蒲萄带。残红艳粉映帘中，",
            "雪花飘玉辇，云光上璧台。共待新妆出，清歌送落梅。",
            "入丛台，丛台裛春露。滴沥间深红，参差散轻素。",
            "妆蝶惊复聚，黄鹂飞且顾。攀折殊未已，复值惊飞起。",
            "送影舞衫前，飘香歌扇里。望望惜春晖，行行犹未归。",
            "暂得佳游趣，更愁花鸟稀。",
            "且学鸟声调凤管，方移花影入鸳机。"
        ],
        "notes": [
            ""
        ],
        "volume": "卷四十",
        "no#": 7
    },
    {
        "title": "和太尉戏赠高阳公",
        "author": "上官仪",
        "biography": "",
        "paragraphs": [
            "熏炉御史出神仙，云鞍羽盖下芝田。红尘正起浮桥路，",
            "惯是洛滨要解佩，本是河间好数钱。翠钗照耀衔云发，",
            "无情拂袂欲留宾，讵恨深潭不可越。天津一别九秋长，"
        ],
        "notes": [
            ""
        ],
        "volume": "卷四十",
        "no#": 8
    },
    {
        "title": "王昭君",
        "author": "上官仪",
        "biography": "",
        "paragraphs": [
            "玉关春色晚，金河路几千。琴悲桂条上，笛怨柳花前。",
            "雾掩临妆月，风惊入鬓蝉。缄书待还使，泪尽白云天。"
        ],
        "notes": [
            ""
        ],
        "volume": "卷四十",
        "no#": 9
    },
    {
        "title": "咏雪应诏",
        "author": "上官仪",
        "biography": "",
        "paragraphs": [
            "禁园凝朔气，瑞雪掩晨曦。花明栖凤阁，珠散影娥池。",
            "飘素迎歌上，翻光向舞移。幸因千里映，还绕万年枝。"
        ],
        "notes": [
            ""
        ],
        "volume": "卷四十",
        "no#": 10
    },
    {
        "title": "奉和山夜临秋",
        "author": "上官仪",
        "biography": "",
        "paragraphs": [
            "殿帐清炎气，辇道含秋阴。凄风移汉筑，流水入虞琴。",
            "云飞送断雁，月上净疏林。滴沥露枝响，空蒙烟壑深。"
        ],
        "notes": [
            ""
        ],
        "volume": "卷四十",
        "no#": 11
    },
    {
        "title": "江王太妃挽歌",
        "author": "上官仪",
        "biography": "",
        "paragraphs": [
            "黄鹤悲歌绝，椒花清颂余。埃凝写邻镜，网结和扉鱼。",
            "银消风烛尽，珠灭夜轮虚。别有南陵路，幽丛临叶疏。"
        ],
        "notes": [
            ""
        ],
        "volume": "卷四十",
        "no#": 12
    },
    {
        "title": "故北平公挽歌",
        "author": "上官仪",
        "biography": "",
        "paragraphs": [
            "木落园林旷，庭虚风露寒。北里清音绝，南陔芳草残。",
            "远气犹标剑，浮云尚写冠。寂寂琴台晚，秋阴入井干。"
        ],
        "notes": [
            ""
        ],
        "volume": "卷四十",
        "no#": 13
    },
    {
        "title": "高密长公主挽歌",
        "author": "上官仪",
        "biography": "",
        "paragraphs": [
            "湘渚韬灵迹，娥台静瑞音。凤逐清箫远，鸾随幽镜沉。",
            "霜处华芙落，风前银烛侵。寂寞平阳宅，月冷洞房深。"
        ],
        "notes": [
            ""
        ],
        "volume": "卷四十",
        "no#": 14
    },
    {
        "title": "咏画障",
        "author": "上官仪",
        "biography": "",
        "paragraphs": [
            "芳晨丽日桃花浦，珠帘翠帐凤凰楼。蔡女菱歌移锦缆，",
            "未减行雨荆台下，自比凌波洛浦游。"
        ],
        "notes": [
            ""
        ],
        "volume": "卷四十",
        "no#": 15
    },
    {
        "title": "奉和秋日即目应制",
        "author": "上官仪",
        "biography": "",
        "paragraphs": [
            "上苑通平乐，神池迩建章。楼台相掩映，城阙互相望。",
            "缇油泛行幔，箫吹转浮梁。晚云含朔气，斜照荡秋光。",
            "落叶飘蝉影，平流写雁行。槿散凌风缛，荷销裛露香。",
            "仙歌临枍诣，玄豫历长杨。归路乘明月，千门开未央。"
        ],
        "notes": [
            ""
        ],
        "volume": "卷四十",
        "no#": 16
    },
    {
        "title": "入朝洛堤步月",
        "author": "上官仪",
        "biography": "",
        "paragraphs": [
            "脉脉广川流，驱马历长洲。鹊飞山月曙，蝉噪野风秋。"
        ],
        "notes": [
            ""
        ],
        "volume": "卷四十",
        "no#": 17
    },
    {
        "title": "春日",
        "author": "上官仪",
        "biography": "",
        "paragraphs": [
            "花轻蝶乱仙人杏，叶密莺啼帝女桑。",
            "飞云阁上春应至，明月楼中夜未央。"
        ],
        "notes": [
            ""
        ],
        "volume": "卷四十",
        "no#": 18
    },
    {
        "title": "从驾闾山咏马",
        "author": "上官仪",
        "biography": "",
        "paragraphs": [
            "桂香尘处减，练影月前空。定惑由关吏，徒嗟塞上翁。"
        ],
        "notes": [
            ""
        ],
        "volume": "卷四十",
        "no#": 19
    }
]