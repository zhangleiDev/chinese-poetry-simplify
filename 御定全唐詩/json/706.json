[
    {
        "title": "塞上",
        "author": "黄滔",
        "biography": "",
        "paragraphs": [
            "掘地破重城，烧山搜伏兵。金徽互呜咽，玉笛自凄清。",
            "使发西都耸，尘空北岳横。长河涉有路，旷野宿无程。",
            "沙雨黄莺啭，辕门青草生。马归秦苑牧，人在虏云耕。",
            "落日牛羊聚，秋风鼓角鸣。如何汉天子，青冢杳含情。"
        ],
        "notes": [
            ""
        ],
        "volume": "卷七百零六",
        "no#": 1
    },
    {
        "title": "寄献梓橦山侯侍御",
        "author": "黄滔",
        "biography": "",
        "paragraphs": [
            "汉宫行庙略，簪笏落民间。直道三湘水，高情四皓山。",
            "赐衣僧脱去，奏表主批还。地得松萝坞，泉通雨雪湾。",
            "东门添故事，南省缺新班。片石秋从露，幽窗夜不关。",
            "梦余蟾隐映，吟次鸟绵蛮。可惜相如作，当时事悉闲。"
        ],
        "notes": [
            ""
        ],
        "volume": "卷七百零六",
        "no#": 2
    },
    {
        "title": "壬癸岁书情",
        "author": "黄滔",
        "biography": "",
        "paragraphs": [
            "故园招隐客，应便笑无成。谒帝逢移国，投文值用兵。",
            "孤松怜鹤在，疏柳恶蝉鸣。匹马迷归处，青云失曩情。",
            "江头寒夜宿，垄上歉年耕。冠盖新人物，渔樵旧弟兄。",
            "易生唯白发，难立是浮名。惆怅灞桥路，秋风谁入行。"
        ],
        "notes": [
            ""
        ],
        "volume": "卷七百零六",
        "no#": 3
    },
    {
        "title": "河南府试秋夕闻新雁",
        "author": "黄滔",
        "biography": "",
        "paragraphs": [
            "湘南飞去日，蓟北乍惊秋。叫出陇云夜，闻为客子愁。",
            "一声初触梦，半白已侵头。旅馆移欹枕，江城起倚楼。",
            "余灯依古壁，片月下沧洲。寂听良宵彻，踌躇感岁流。"
        ],
        "notes": [
            ""
        ],
        "volume": "卷七百零六",
        "no#": 4
    },
    {
        "title": "省试奉诏涨曲江池",
        "author": "黄滔",
        "biography": "",
        "paragraphs": [
            "地脉寒来浅，恩波住后新。引将诸派水，别贮大都春。",
            "幽咽疏通处，清泠迸入辰。渐平连杏岸，旋阔映楼津。",
            "沙没迷行径，洲宽恣跃鳞。愿当舟楫便，一附济川人。"
        ],
        "notes": [
            ""
        ],
        "volume": "卷七百零六",
        "no#": 5
    },
    {
        "title": "题宣一僧正院",
        "author": "黄滔",
        "biography": "",
        "paragraphs": [
            "五级凌虚塔，三生落发师。都僧须有托，孤峤遂无期。",
            "井邑焚香待，君侯减俸资。山衣随叠破，莱骨逐年羸。",
            "茶取寒泉试，松于远涧移。吾曹来顶手，不合不题诗。"
        ],
        "notes": [
            ""
        ],
        "volume": "卷七百零六",
        "no#": 6
    },
    {
        "title": "和吴学士对春雪献韦令公次韵",
        "author": "黄滔",
        "biography": "",
        "paragraphs": [
            "春雪下盈空，翻疑腊未穷。连天宁认月，堕地屡兼风。",
            "忽误边沙上，应平火岭中。林间妨走兽，云际落飞鸿。",
            "梁苑还吟客，齐都省创宫。掩扉皆墐北，移律愧居东。",
            "书幌飘全湿，茶铛入旋融。奔川半留滞，叠树互玲珑。",
            "出户行瑶砌，开园见粉丛。高才兴咏处，真宰答殊功。"
        ],
        "notes": [
            ""
        ],
        "volume": "卷七百零六",
        "no#": 7
    },
    {
        "title": "省试一一吹竽",
        "author": "黄滔",
        "biography": "",
        "paragraphs": [
            "齐竽今历试，真伪不难知。欲使声声别，须令个个吹。",
            "后先无错杂，能否立参差。次第教单进，宫商乃异宜。",
            "凡音皆窜迹，至艺始呈奇。以此论文学，终凭一一窥。"
        ],
        "notes": [
            ""
        ],
        "volume": "卷七百零六",
        "no#": 8
    },
    {
        "title": "明月照高楼",
        "author": "黄滔",
        "biography": "",
        "paragraphs": [
            "月满长空朗，楼侵碧落横。波文流藻井，桂魄拂雕楹。",
            "深鉴罗纨薄，寒搜户牖清。冰铺梁燕噤，霜覆瓦松倾。",
            "卓午收全影，斜悬转半明。佳人当此夕，多少别离情。"
        ],
        "notes": [
            ""
        ],
        "volume": "卷七百零六",
        "no#": 9
    },
    {
        "title": "广州试越台怀古",
        "author": "黄滔",
        "biography": "",
        "paragraphs": [
            "南越千年事，兴怀一旦来。歌钟非旧俗，烟月有层台。",
            "北望人何在，东流水不回。吹窗风杂瘴，沾槛雨经梅。",
            "壮气曾难揖，空名信可哀。不堪登览处，花落与花开。"
        ],
        "notes": [
            ""
        ],
        "volume": "卷七百零六",
        "no#": 10
    },
    {
        "title": "襄州试白云归帝乡",
        "author": "黄滔",
        "biography": "",
        "paragraphs": [
            "杳杳复霏霏，应缘有所依。不言天路远，终望帝乡归。",
            "高岳和霜过，遥关带月飞。渐怜双阙近，宁恨众山违。",
            "阵触银河乱，光连粉署微。旅人随计日，自笑比麻衣。"
        ],
        "notes": [
            ""
        ],
        "volume": "卷七百零六",
        "no#": 11
    },
    {
        "title": "省试内出白鹿宣示百官",
        "author": "黄滔",
        "biography": "",
        "paragraphs": [
            "上瑞何曾乏，毛群表色难。推于五灵少，宣示百寮观。",
            "形夺场驹洁，光交月兔寒。已驯瑶草别，孤立雪花团。",
            "戴豸惭端士，抽毫跃史官。贵臣歌咏日，皆作白麟看。"
        ],
        "notes": [
            ""
        ],
        "volume": "卷七百零六",
        "no#": 12
    },
    {
        "title": "出关言怀",
        "author": "黄滔",
        "biography": "",
        "paragraphs": [
            "又乞书题出，关西谒列侯。寄家僧许岳，钓浦雨移洲。",
            "卖马登长陆，沾衣逐胜游。菜肠终日馁，霜鬓度年秋。",
            "诗苦无人爱，言公是世仇。却怜庭际草，中有号忘忧。"
        ],
        "notes": [
            ""
        ],
        "volume": "卷七百零六",
        "no#": 13
    },
    {
        "title": "壶公山",
        "author": "黄滔",
        "biography": "",
        "paragraphs": [
            "八面峰峦秀，孤高可偶然。数人游顶上，沧海见东边。",
            "不信无灵洞，相传有古仙。橘如珠夏在，池象月垂穿。",
            "仿佛尝闻乐，岧峣半插天。山寒彻三伏，松偃出千年。",
            "樵牧时迷所，仓箱岁叠川。严祠风雨管，怪木薜萝缠。",
            "青草方中药，苍苔石里钱。琼津流乳窦，春色驻芝田。",
            "乌兔中时近，龙蛇蛰处膻。嘉名光列土，秀气产群贤。",
            "瀑锁瑶台路，溪升钓浦船。鼇头擎恐没，地轴压应旋。",
            "蠲疾寒甘露，藏珍起瑞烟。画工飞梦寐，诗客寄林泉。",
            "掘地多云母，缘霜欠木绵。井通鳅吐脉，僧隔虎栖禅。",
            "危磴千寻拔，奇花四季鲜。鹤归悬圃少，凤下碧梧偏。",
            "桃易炎凉熟，茶推醉醒煎。村家蒙枣栗，俗骨爽猿蝉。",
            "谷语升乔鸟，陂开共蒂莲。落枫丹叶舞，新蕨紫芽拳。",
            "翠竹雕羌笛，悬藤煮蜀笺。白云长掩映，流水别潺湲。",
            "作赋前儒阙，冲虚南国先。省郎求牧看，野老葺斋眠。",
            "寺立兴衰创，碑须一二镌。清吟思却隐，簪绂奈萦牵。"
        ],
        "notes": [
            ""
        ],
        "volume": "卷七百零六",
        "no#": 14
    },
    {
        "title": "和王舍人、崔补阙题天王寺",
        "author": "黄滔",
        "biography": "",
        "paragraphs": [
            "郭内青山寺，难论此崛奇。白云生院落，流水下城池。",
            "石像雷霆启，江沙鼎鼐期。岳僧来坐夏，秦客会题诗。",
            "冈转泉根滑，门升藓级危。紫微今日句，黄绢昔年碑。",
            "歇鹤松低阁，鸣蛩径出篱。粉垣千堵束，金塔九层支。",
            "啼鸟笙簧韵，开花锦绣姿。清斋奔井邑，玄发剃熊罴。",
            "极浦征帆小，平芜落日迟。风篁清却暑，烟草绿无时。",
            "信士三公作，灵踪四绝推。良游如不宿，明月拟何之。"
        ],
        "notes": [
            ""
        ],
        "volume": "卷七百零六",
        "no#": 15
    },
    {
        "title": "投翰长赵侍郎",
        "author": "黄滔",
        "biography": "",
        "paragraphs": [
            "禹门西面逐飘蓬，忽喜仙都得入踪。贾氏许频趋季虎，",
            "五色笔驱神出没，八花砖接帝从容。诗酬御制风骚古，",
            "攀鸿日浅魂飞越，为鲤年深势𪡋喁。泽国雨荒三径草，",
            "愿向明朝荐幽滞，免教号泣触登庸。"
        ],
        "notes": [
            ""
        ],
        "volume": "卷七百零六",
        "no#": 16
    },
    {
        "title": "鄜畤李相公",
        "author": "黄滔",
        "biography": "",
        "paragraphs": [
            "秦城择日发征辕，斋戒来投节制尊。分虎名高初命相，",
            "华舍未开宁有碍，彩毫虽乏敢无言。生兼文武为人杰，",
            "功高马卸黄金甲，台迥宾欢白玉樽。九穗嘉禾垂绮陌，",
            "青草连沙无血溅，黄榆锁塞有莺翻。笙歌合遝春风郭，"
        ],
        "notes": [
            ""
        ],
        "volume": "卷七百零六",
        "no#": 17
    },
    {
        "title": "成名后呈同年",
        "author": "黄滔",
        "biography": "",
        "paragraphs": [
            "业诗攻赋荐乡书，二纪如鸿历九衢。待得至公搜草泽，",
            "蒙楚数疑休下泣，师刘大喝已为卢。人间灰管供红杏，",
            "名推颜柳题金塔，饮自燕秦索玉姝。退愧单寒终预此，"
        ],
        "notes": [
            ""
        ],
        "volume": "卷七百零六",
        "no#": 18
    },
    {
        "title": "投刑部裴郎中",
        "author": "黄滔",
        "biography": "",
        "paragraphs": [
            "两榜驱牵别海涔，佗门不合觅知音。瞻恩虽隔云雷赐，",
            "已齐日月悬千古，肯误风尘使陆沉。拜首敢将诚吐血，",
            "缁化衣空难抵雪，黑销头尽不胜簪。数行泪里依投志，"
        ],
        "notes": [
            ""
        ],
        "volume": "卷七百零六",
        "no#": 19
    },
    {
        "title": "辇下寓题",
        "author": "黄滔",
        "biography": "",
        "paragraphs": [
            "对酒何曾醉，寻僧未觉闲。无人不惆怅，终日见南山。"
        ],
        "notes": [
            ""
        ],
        "volume": "卷七百零六",
        "no#": 20
    },
    {
        "title": "寄题崔校书郊舍",
        "author": "黄滔",
        "biography": "",
        "paragraphs": [
            "一片寒塘水，寻常立鹭鸶。主人贫爱客，沽酒往吟诗。"
        ],
        "notes": [
            ""
        ],
        "volume": "卷七百零六",
        "no#": 21
    },
    {
        "title": "秋思",
        "author": "黄滔",
        "biography": "",
        "paragraphs": [
            "碧嶂猿啼夜，新秋雨霁天。谁人爱明月，露坐洞庭船。"
        ],
        "notes": [
            ""
        ],
        "volume": "卷七百零六",
        "no#": 22
    },
    {
        "title": "芳草",
        "author": "黄滔",
        "biography": "",
        "paragraphs": [
            "泽国多芳草，年年长自春。应从屈平后，更苦不归人。"
        ],
        "notes": [
            ""
        ],
        "volume": "卷七百零六",
        "no#": 23
    },
    {
        "title": "辇下书事",
        "author": "黄滔",
        "biography": "",
        "paragraphs": [
            "北阙新王业，东城入羽书。秋风满林起，谁道有鲈鱼。"
        ],
        "notes": [
            ""
        ],
        "volume": "卷七百零六",
        "no#": 24
    },
    {
        "title": "入关言怀",
        "author": "黄滔",
        "biography": "",
        "paragraphs": [
            "背将踪迹向京师，出在先春入后时。",
            "落日灞桥飞雪里，已闻南院有看期。"
        ],
        "notes": [
            ""
        ],
        "volume": "卷七百零六",
        "no#": 25
    },
    {
        "title": "过长江",
        "author": "黄滔",
        "biography": "",
        "paragraphs": [
            "曾搜景象恐通神，地下还应有主人。",
            "若把长江比湘浦，离骚不合自灵均。"
        ],
        "notes": [
            ""
        ],
        "volume": "卷七百零六",
        "no#": 26
    },
    {
        "title": "题灵峰僧院",
        "author": "黄滔",
        "biography": "",
        "paragraphs": [
            "系马松间不忍归，数巡香茗一枰棋。",
            "拟登绝顶留人宿，犹待沧溟月满时。"
        ],
        "notes": [
            ""
        ],
        "volume": "卷七百零六",
        "no#": 27
    },
    {
        "title": "司马长卿",
        "author": "黄滔",
        "biography": "",
        "paragraphs": [
            "一自梁园失意回，无人知有掞天才。",
            "汉宫不锁陈皇后，谁肯量金买赋来。"
        ],
        "notes": [
            ""
        ],
        "volume": "卷七百零六",
        "no#": 28
    },
    {
        "title": "归思",
        "author": "黄滔",
        "biography": "",
        "paragraphs": [
            "蓟北风烟空汉月，湘南云水半蛮边。",
            "寒为旅雁暖还去，秦越离家可十年。"
        ],
        "notes": [
            ""
        ],
        "volume": "卷七百零六",
        "no#": 29
    },
    {
        "title": "东林寺贯休上人篆隶题诗",
        "author": "黄滔",
        "biography": "",
        "paragraphs": [
            "师名自越彻秦中，秦越难寻师所从。",
            "墨迹两般诗一首，香炉峰下似相逢。"
        ],
        "notes": [
            ""
        ],
        "volume": "卷七百零六",
        "no#": 30
    },
    {
        "title": "寓江州李使君",
        "author": "黄滔",
        "biography": "",
        "paragraphs": [
            "使君曾被蝉声苦，每见词文即为愁。",
            "况是楚江鸿到后，可堪西望发孤舟。"
        ],
        "notes": [
            ""
        ],
        "volume": "卷七百零六",
        "no#": 31
    },
    {
        "title": "游南寓题",
        "author": "黄滔",
        "biography": "",
        "paragraphs": [
            "江山节被雪霜遗，毒草过秋未拟衰。",
            "天不当时命邹衍，亦将寒律入南吹。"
        ],
        "notes": [
            ""
        ],
        "volume": "卷七百零六",
        "no#": 32
    },
    {
        "title": "和同年赵先辈观文",
        "author": "黄滔",
        "biography": "",
        "paragraphs": [
            "玉兔轮中方是树，金鼇顶上别无山。",
            "虽然回首见烟水，事主酬恩难便闲。"
        ],
        "notes": [
            ""
        ],
        "volume": "卷七百零六",
        "no#": 33
    },
    {
        "title": "出京别同年",
        "author": "黄滔",
        "biography": "",
        "paragraphs": [
            "一枝仙桂已攀援，归去烟涛浦口村。",
            "虽恨别离还有意，槐花黄日出青门。"
        ],
        "notes": [
            ""
        ],
        "volume": "卷七百零六",
        "no#": 34
    },
    {
        "title": "木芙蓉三首",
        "author": "黄滔",
        "biography": "",
        "paragraphs": [
            "黄鸟啼烟二月朝，若教开即牡丹饶。",
            "天嫌青帝恩光盛，留与秋风雪寂寥。",
            "却假青腰女剪成，绿罗囊绽彩霞呈。",
            "谁怜不及黄花菊，只遇陶潜便得名。",
            "须到露寒方有态，为经霜裛稍无香。",
            "移根若在秦宫里，多少佳人泣晓妆。"
        ],
        "notes": [
            ""
        ],
        "volume": "卷七百零六",
        "no#": 35
    },
    {
        "title": "九日",
        "author": "黄滔",
        "biography": "",
        "paragraphs": [
            "阳数重时阴数残，露浓风硬欲成寒。",
            "莫言黄菊花开晚，独占樽前一日欢。"
        ],
        "notes": [
            ""
        ],
        "volume": "卷七百零六",
        "no#": 36
    },
    {
        "title": "夏州道中",
        "author": "黄滔",
        "biography": "",
        "paragraphs": [
            "陇雁南飞河水流，秦城千里忍回头。",
            "征行浑与求名背，九月中旬往夏州。"
        ],
        "notes": [
            ""
        ],
        "volume": "卷七百零六",
        "no#": 37
    },
    {
        "title": "经慈州感谢郎中",
        "author": "黄滔",
        "biography": "",
        "paragraphs": [
            "金声乃是古诗流，况有池塘春草俦。",
            "莫遣宣城独垂号，云山彼此谢公游。"
        ],
        "notes": [
            ""
        ],
        "volume": "卷七百零六",
        "no#": 38
    },
    {
        "title": "寓题",
        "author": "黄滔",
        "biography": "",
        "paragraphs": [
            "吴中烟水越中山，莫把渔樵谩自宽。",
            "归泛扁舟可容易，五湖高士是抛官。"
        ],
        "notes": [
            ""
        ],
        "volume": "卷七百零六",
        "no#": 39
    },
    {
        "title": "寄宋明府",
        "author": "黄滔",
        "biography": "",
        "paragraphs": [
            "北阙秋期南国身，重关烟月五溪云。",
            "风蝉已有数声急，赖在陶家柳下闻。"
        ],
        "notes": [
            ""
        ],
        "volume": "卷七百零六",
        "no#": 40
    },
    {
        "title": "灵均",
        "author": "黄滔",
        "biography": "",
        "paragraphs": [
            "莫问灵均昔日游，江篱春尽岸枫秋。",
            "至今此事何人雪，月照楚山湘水流。"
        ],
        "notes": [
            ""
        ],
        "volume": "卷七百零六",
        "no#": 41
    },
    {
        "title": "马嵬",
        "author": "黄滔",
        "biography": "",
        "paragraphs": [
            "锦江晴碧剑锋奇，合有千年降圣时。",
            "天意从来知幸蜀，不关胎祸自蛾眉。"
        ],
        "notes": [
            ""
        ],
        "volume": "卷七百零六",
        "no#": 42
    },
    {
        "title": "和陈先辈陪陆舍人春日游曲江",
        "author": "黄滔",
        "biography": "",
        "paragraphs": [
            "刘超游召郤诜陪，为忆池亭旧赏来。",
            "红杏花旁见山色，诗成因触鼓声回。"
        ],
        "notes": [
            ""
        ],
        "volume": "卷七百零六",
        "no#": 43
    },
    {
        "title": "花",
        "author": "黄滔",
        "biography": "",
        "paragraphs": [
            "莫道颜色如渥丹，莫道馨香过蕖兰。",
            "东风吹绽还吹落，明日谁为今日看。"
        ],
        "notes": [
            ""
        ],
        "volume": "卷七百零六",
        "no#": 44
    },
    {
        "title": "卷帘",
        "author": "黄滔",
        "biography": "",
        "paragraphs": [
            "绿鬟侍女手纤纤，新捧嫦娥出素蟾。",
            "卫玠官高难久立，莫辞双卷水精帘。"
        ],
        "notes": [
            ""
        ],
        "volume": "卷七百零六",
        "no#": 45
    },
    {
        "title": "启帐",
        "author": "黄滔",
        "biography": "",
        "paragraphs": [
            "得人憎定绣芙蓉，爱锁嫦娥出月踪。",
            "侍女莫嫌抬素手，拨开珠翠待相逢。"
        ],
        "notes": [
            ""
        ],
        "volume": "卷七百零六",
        "no#": 46
    },
    {
        "title": "去扇",
        "author": "黄滔",
        "biography": "",
        "paragraphs": [
            "城上风生蜡炬寒，锦帷开处露翔鸾。",
            "已知秦女升仙态，休把圆轻隔牡丹。"
        ],
        "notes": [
            ""
        ],
        "volume": "卷七百零六",
        "no#": 47
    },
    {
        "title": "别后",
        "author": "黄滔",
        "biography": "",
        "paragraphs": [
            "梦里相逢无后期，烟中解佩杳何之。",
            "亏蟾便是陈宫镜，莫吐清光照别离。"
        ],
        "notes": [
            ""
        ],
        "volume": "卷七百零六",
        "no#": 48
    },
    {
        "title": "严陵钓台",
        "author": "黄滔",
        "biography": "",
        "paragraphs": [
            "终向烟霞作野夫，一竿竹不换簪裾。",
            "直钩犹逐熊罴起，独是先生真钓鱼。"
        ],
        "notes": [
            ""
        ],
        "volume": "卷七百零六",
        "no#": 49
    },
    {
        "title": "马嵬二首",
        "author": "黄滔",
        "biography": "",
        "paragraphs": [
            "铁马嘶风一渡河，泪珠零便作惊波。",
            "鸣泉亦感上皇意，流下陇头呜咽多。",
            "龙脑移香凤辇留，可能千古永悠悠。",
            "夜台若使香魂在，应作烟花出陇头。"
        ],
        "notes": [
            ""
        ],
        "volume": "卷七百零六",
        "no#": 50
    },
    {
        "title": "闰八月",
        "author": "黄滔",
        "biography": "",
        "paragraphs": [
            "无人不爱今年闰，月看中秋两度圆。",
            "唯恐雨师风伯意，至时还夺上楼天。"
        ],
        "notes": [
            ""
        ],
        "volume": "卷七百零六",
        "no#": 51
    },
    {
        "title": "奉和翁文尧戏寄",
        "author": "黄滔",
        "biography": "",
        "paragraphs": [
            "掘兰宫里数名郎，好是乘轺出帝乡。",
            "两度还家还未有，别论光彩向冠裳。"
        ],
        "notes": [
            ""
        ],
        "volume": "卷七百零六",
        "no#": 52
    },
    {
        "title": "奉和文尧对庭前千叶石榴",
        "author": "黄滔",
        "biography": "",
        "paragraphs": [
            "一朵千英绽晓枝，彩霞堪与别为期。",
            "移根若在芙蓉苑，岂向当年有醒时。"
        ],
        "notes": [
            ""
        ],
        "volume": "卷七百零六",
        "no#": 53
    },
    {
        "title": "翁文尧以美疹暂滞令公大王益得异礼观今日…辄成一章",
        "author": "黄滔",
        "biography": "",
        "paragraphs": [
            "滋赋𫍯文侯李盛，终求一袭锦衣难。",
            "如何两度还州里，兼借乡人更剩观。"
        ],
        "notes": [
            ""
        ],
        "volume": "卷七百零六",
        "no#": 54
    },
    {
        "title": "赠友人",
        "author": "黄滔",
        "biography": "",
        "paragraphs": [
            "超达陶子性，留琴不设弦。觅句朝忘食，倾杯夜废眠。",
            "爱月影为伴，吟风声自连。听此莺飞谷，心怀迷远川。"
        ],
        "notes": [
            ""
        ],
        "volume": "卷七百零六",
        "no#": 55
    }
]