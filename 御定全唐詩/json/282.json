[
    {
        "title": "从军有苦乐行",
        "author": "李益",
        "biography": "",
        "paragraphs": [
            "劳者且莫歌，我欲送君觞。从军有苦乐，此曲乐未央。",
            "仆居在陇上，陇水断人肠。东过秦宫路，宫路入咸阳。",
            "时逢汉帝出，谏猎至长杨。讵驰游侠窟，非结少年场。",
            "一旦承嘉惠，轻身重恩光。秉笔参帷帟，从军至朔方。",
            "边地多阴风，草木自凄凉。断绝海云去，出没胡沙长。",
            "参差引雁翼，隐辚腾军装。剑文夜如水，马汗冻成霜。",
            "侠气五都少，矜功六郡良。山河起目前，睚眦死路傍。",
            "北逐驱獯虏，西临复旧疆。昔还赋余资，今出乃赢粮。",
            "一矢弢夏服，我弓不再张。寄语丈夫雄，若乐身自当。"
        ],
        "notes": [
            ""
        ],
        "volume": "卷二百八十二",
        "no#": 1
    },
    {
        "title": "登长城",
        "author": "李益",
        "biography": "",
        "paragraphs": [
            "汉家今上郡，秦塞古长城。有日云长惨，无风沙自惊。",
            "当今圣天子，不战四夷平。"
        ],
        "notes": [
            ""
        ],
        "volume": "卷二百八十二",
        "no#": 2
    },
    {
        "title": "杂曲",
        "author": "李益",
        "biography": "",
        "paragraphs": [
            "妾本蚕家女，不识贵门仪。槁砧持玉斧，交结五陵儿。",
            "十日或一见，九日在路岐。人生此夫婿，富贵欲何为。",
            "杨柳徒可折，南山不可移。妇人贵结发，宁有再嫁资。",
            "嫁女莫望高，女心愿所宜。宁从贱相守，不愿贵相离。",
            "蓝叶郁重重，蓝花若榴色。少妇归少年，华光自相得。",
            "谁言配君子，以奉百年身。有义即夫婿，无义还他人。",
            "爱如寒炉火，弃若秋风扇。山岳起面前，相看不相见。",
            "丈夫非小儿，何用强相知。不见朝生菌，易成还易衰。",
            "征客欲临路，居人还出门。北风河梁上，四野愁云繁。",
            "岂不恋我家，夫婿多感恩。前程有日月，勋绩在河源。",
            "少妇马前立，请君听一言。春至草亦生，谁能无别情。",
            "殷勤展心素，见新莫忘故。遥望孟门山，殷勤报君子。",
            "既为随阳雁，勿学西流水。尝闻生别离，悲莫悲于此。",
            "同器不同荣，堂下即千里。与君贫贱交，何异萍上水。",
            "托身天使然，同生复同死。"
        ],
        "notes": [
            ""
        ],
        "volume": "卷二百八十二",
        "no#": 3
    },
    {
        "title": "送辽阳使还军",
        "author": "李益",
        "biography": "",
        "paragraphs": [
            "征人歌且行，北上辽阳城。二月戎马息，悠悠边草生。",
            "青山出塞断，代地入云平。昔者匈奴战，多闻杀汉兵。",
            "平生报国愤，日夜角弓鸣。勉君万里去，勿使虏尘惊。"
        ],
        "notes": [
            ""
        ],
        "volume": "卷二百八十二",
        "no#": 4
    },
    {
        "title": "赋得早燕送别",
        "author": "李益",
        "biography": "",
        "paragraphs": [
            "碧草缦如线，去来双飞燕。长门未有春，先入班姬殿。",
            "梁空绕不息，簷寒窥欲遍。今至随红萼，昔还悲素扇。",
            "一别与秋鸿，差池讵相见。"
        ],
        "notes": [
            ""
        ],
        "volume": "卷二百八十二",
        "no#": 5
    },
    {
        "title": "秋晚溪中寄怀大理齐司直",
        "author": "李益",
        "biography": "",
        "paragraphs": [
            "凤翔属明代，羽翼文葳蕤。昆仑进琪树，飞舞下瑶池。",
            "振仪自西眷，东夏复分厘。国典唯平法，伊人方在斯。",
            "荒宁桁杨肃，芳辉兰玉滋。明质鹜高景，飘飖服缨绥。",
            "天寒清洛苑，秋夕白云司。况复空岩侧，苍苍幽桂期。",
            "岁寒坐流霰，山川犹别离。浩思凭尊酒，氛氲独含辞。"
        ],
        "notes": [
            ""
        ],
        "volume": "卷二百八十二",
        "no#": 6
    },
    {
        "title": "溪中月下寄杨子尉封亮",
        "author": "李益",
        "biography": "",
        "paragraphs": [
            "蘅若夺幽色，衔思恍无悰。宵长霜雾多，岁晏淮海风。",
            "团团山中月，三五离夕同。露凝朱弦绝，觞至兰玉空。",
            "清光液流波，盛明难再逢。尝恐河汉远，坐窥烟景穷。",
            "小人谅处阴，君子树大功。永愿厉高翼，慰我丹桂丛。"
        ],
        "notes": [
            ""
        ],
        "volume": "卷二百八十二",
        "no#": 7
    },
    {
        "title": "春晚赋得余花落",
        "author": "李益",
        "biography": "",
        "paragraphs": [
            "留春春竟去，春去花如此。蝶舞绕应稀，鸟惊飞讵已。",
            "衰红辞故萼，繁绿扶雕蕊。自委不胜愁，庭风那更起。"
        ],
        "notes": [
            ""
        ],
        "volume": "卷二百八十二",
        "no#": 8
    },
    {
        "title": "闻亡友王七嘉禾寺得素琴",
        "author": "李益",
        "biography": "",
        "paragraphs": [
            "故人惜此去，留琴明月前。今来我访旧，泪洒白云天。",
            "讵欲匣孤响，送君归夜泉。抚琴犹可绝，况此故无弦。",
            "何必雍门奏，然后泪潺湲。"
        ],
        "notes": [
            ""
        ],
        "volume": "卷二百八十二",
        "no#": 9
    },
    {
        "title": "校书郎杨凝往年以古镜贶别今追赠以诗",
        "author": "李益",
        "biography": "",
        "paragraphs": [
            "明镜出匣时，明如云间月。一别青春鉴，回光照华发。",
            "美人昔自爱，鞶带手中结。愿以三五期，经天无玷缺。"
        ],
        "notes": [
            ""
        ],
        "volume": "卷二百八十二",
        "no#": 10
    },
    {
        "title": "置酒行",
        "author": "李益",
        "biography": "",
        "paragraphs": [
            "置酒命所欢，凭觞遂为戚。日往不再来，兹辰坐成昔。",
            "百龄非久长，五十将半百。胡为劳我形，己须还复白。",
            "西山鸾鹤群，矫矫烟雾翮。明霞发金丹，阴洞潜水碧。",
            "安得凌风羽，崦嵫驻灵魄。无然坐衰老，惭叹东陵柏。"
        ],
        "notes": [
            ""
        ],
        "volume": "卷二百八十二",
        "no#": 11
    },
    {
        "title": "长社窦明府宅夜送王屋道士常究子",
        "author": "李益",
        "biography": "",
        "paragraphs": [
            "旦随三鸟去，羽节凌霞光。暮与双凫宿，云车下紫阳。",
            "天坛临月近，洞水出山长。海峤年年别，丘陵徒自伤。"
        ],
        "notes": [
            ""
        ],
        "volume": "卷二百八十二",
        "no#": 12
    },
    {
        "title": "观回军三韵",
        "author": "李益",
        "biography": "",
        "paragraphs": [
            "行行上陇头，陇月暗悠悠。万里将军没，回旌陇戍秋。",
            "谁令呜咽水，重入故营流。"
        ],
        "notes": [
            ""
        ],
        "volume": "卷二百八十二",
        "no#": 13
    },
    {
        "title": "华山南庙",
        "author": "李益",
        "biography": "",
        "paragraphs": [
            "阴山临古道，古庙闭山碧。落日春草中，搴芳荐瑶席。",
            "明灵达精意，仿佛如不隔。岩雨神降时，回飙入松柏。",
            "常闻坑儒后，此地返秦璧。自古害忠良，神其辅宗祏。"
        ],
        "notes": [
            ""
        ],
        "volume": "卷二百八十二",
        "no#": 14
    },
    {
        "title": "喜邢校书远至对雨同赋远晚饭阮返五韵",
        "author": "李益",
        "biography": "",
        "paragraphs": [
            "雀噪空城阴，木衰羁思远。已蔽青山望，徒悲白云晚。",
            "别离千里风，雨中同一饭。开径说逢康，临觞方接阮。",
            "旅宦竟何如，劳飞思自返。"
        ],
        "notes": [
            ""
        ],
        "volume": "卷二百八十二",
        "no#": 15
    },
    {
        "title": "城西竹园送裴佶王达",
        "author": "李益",
        "biography": "",
        "paragraphs": [
            "葳蕤凌风竹，寂寞离人觞。怆怀非外至，沉郁自中肠。",
            "远行从此始，别袂重凄霜。"
        ],
        "notes": [
            ""
        ],
        "volume": "卷二百八十二",
        "no#": 16
    },
    {
        "title": "月下喜邢校书至自洛",
        "author": "李益",
        "biography": "",
        "paragraphs": [
            "天河夜未央，漫漫复苍苍。重君远行至，及此明月光。",
            "华星映衰柳，暗水入寒塘。客心定何似，余欢方自长。"
        ],
        "notes": [
            ""
        ],
        "volume": "卷二百八十二",
        "no#": 17
    },
    {
        "title": "北至太原",
        "author": "李益",
        "biography": "",
        "paragraphs": [
            "炎祚昔昏替，皇基此郁盘。玄命久已集，抚运良乃艰。",
            "南厄羊肠险，北走雁门寒。始于一戎定，垂此亿世安。",
            "唐风本忧思，王业实艰难。中历虽横溃，天纪未可干。",
            "圣明所兴国，灵岳固不殚。咄咄薄游客，斯言殊不刊。"
        ],
        "notes": [
            ""
        ],
        "volume": "卷二百八十二",
        "no#": 18
    },
    {
        "title": "入华山访隐者经仙人石坛",
        "author": "李益",
        "biography": "",
        "paragraphs": [
            "三考四岳下，官曹少休沐。久负青山诺，今还获所欲。",
            "尝闻玉清洞，金简受玄箓。夙驾升天行，云游恣霞宿。",
            "平明矫轻策，扪石入空曲。仙人古石坛，苔绕青瑶局。",
            "阳桂凌烟紫，阴罗冒水绿。隔世闻丹经，悬泉注明玉。",
            "前惊羽人会，白日天居肃。问我将致辞，笑之自相目。",
            "竦身云遂起，仰见双白鹄。堕其一纸书，文字类鸟足。",
            "视之了不识，三返又三复。归来问方士，举世莫解读。",
            "何必若蜉蝣，然后为局促。鄙哉宦游子，身志俱降辱。",
            "再往不及期，劳歌叩山木。"
        ],
        "notes": [
            ""
        ],
        "volume": "卷二百八十二",
        "no#": 19
    },
    {
        "title": "罢镜",
        "author": "李益",
        "biography": "",
        "paragraphs": [
            "手中青铜镜，照我少年时。衰飒一如此，清光难复持。",
            "欲令孤月掩，从遣半心疑。纵使逢人见，犹胜自见悲。"
        ],
        "notes": [
            ""
        ],
        "volume": "卷二百八十二",
        "no#": 20
    },
    {
        "title": "华阴东泉同张处士诣藏律师兼简县内同官因寄齐中书",
        "author": "李益",
        "biography": "",
        "paragraphs": [
            "苍崖抱寒泉，沦照洞金碧。潜鳞孕明晦，山灵閟幽赜。",
            "前峰何其诡，万变穷日夕。松老风易悲，山秋云更白。",
            "故人邑中吏，五里仙雾隔。美质简琼瑶，英声铿金石。",
            "烦君竟相问，问我此何适。我因赞时理，书寄西飞翮。",
            "哲匠熙百工，日月被光泽。大国本多士，荆岑无遗璧。",
            "高网弥八纮，皇图明四辟。群材既兼畅，顾我在草泽。",
            "贵无身外名，贱有区中役。忽忽百龄内，殷殷千虑迫。",
            "人生已如寄，在寄复为客。旧国不得归，风尘满阡陌。"
        ],
        "notes": [
            ""
        ],
        "volume": "卷二百八十二",
        "no#": 21
    },
    {
        "title": "答郭黄中孤云首章见赠",
        "author": "李益",
        "biography": "",
        "paragraphs": [
            "孤云生西北，从风东南飘。帝乡日已远，苍梧无还飙。",
            "已矣玄凤叹，严霜集灵苕。君其勉我怀，岁暮孰不凋。"
        ],
        "notes": [
            ""
        ],
        "volume": "卷二百八十二",
        "no#": 22
    },
    {
        "title": "合源溪期张计不至",
        "author": "李益",
        "biography": "",
        "paragraphs": [
            "霜露肃时序，缅然方独寻。暗溪迟仙侣，寒涧闻松禽。",
            "寂历兹夜永，清明秋序深。微波澹澄夕，烟景含虚林。",
            "素志久沦否，幽怀方自吟。"
        ],
        "notes": [
            ""
        ],
        "volume": "卷二百八十二",
        "no#": 23
    },
    {
        "title": "竹溪",
        "author": "李益",
        "biography": "",
        "paragraphs": [
            "访竹越云崖，即林若溪绝。宁知修干下，漠漠秋苔洁。",
            "清光溢空曲，茂色临幽澈。采摘愧芳鲜，奉君岁暮节。"
        ],
        "notes": [
            ""
        ],
        "volume": "卷二百八十二",
        "no#": 24
    },
    {
        "title": "送诸暨王主簿之任",
        "author": "李益",
        "biography": "",
        "paragraphs": [
            "别愁已万绪，离曲方三奏。远宦一辞乡，南天异风候。",
            "秦城岁芳老，越国春山秀。落日望寒涛，公门闭清昼。",
            "何用慰相思，裁书寄关右。"
        ],
        "notes": [
            ""
        ],
        "volume": "卷二百八十二",
        "no#": 25
    },
    {
        "title": "罢秩后入华山采茯苓逢道者",
        "author": "李益",
        "biography": "",
        "paragraphs": [
            "委绶来名山，观奇恣所停。山中若有闻，言此不死庭。",
            "遂逢五老人，一谓西岳灵。或闻樵人语，飞去入昴星。",
            "授我出云路，苍然凌石屏。视之有文字，乃古黄庭经。",
            "左右长松列，动摇风露零。上蟠千年枝，阴虬负青冥。",
            "下结九秋霰，流膏为茯苓。取之砂石间，异若龟鹤形。",
            "况闻秦宫女，华发变已青。有如上帝心，与我千万龄。",
            "始疑有仙骨，炼魂可永宁。何事逐豪游，饮啄以膻腥。",
            "神物亦自閟，风雷护此扃。欲传山中宝，回策忽已暝。",
            "乃悲世上人，求醒终不醒。"
        ],
        "notes": [
            ""
        ],
        "volume": "卷二百八十二",
        "no#": 26
    },
    {
        "title": "自朔方还与郑式瞻崔称郑子周岑赞同会法云寺三门避暑",
        "author": "李益",
        "biography": "",
        "paragraphs": [
            "予本疏放士，朅来非外矫。误落边尘中，爱山见山少。",
            "始投清凉宇，门值烟岫表。参差互明灭，彩翠竟昏晓。",
            "泠泠远风来，过此群木杪。英英二三彦，襟旷去烦扰。",
            "游川出潜鱼，息阴倦飞鸟。徇物不可穷，唯于此心了。"
        ],
        "notes": [
            ""
        ],
        "volume": "卷二百八十二",
        "no#": 27
    },
    {
        "title": "来从窦车骑行",
        "author": "李益",
        "biography": "",
        "paragraphs": [
            "束发逢世屯，怀恩抱明义。读书良有感，学剑惭非智。",
            "遂别鲁诸生，来从窦车骑。追兵赴边急，络马黄金辔。",
            "出入燕南陲，由来重意气。自经皋兰战，又破楼烦地。",
            "西北护三边，东南留一尉。时过欻如云，参差不自意。",
            "将军失恩泽，万事从此异。置酒高台上，薄暮秋风至。",
            "长戟与我归，归来同弃置。自酌还自饮，非名又非利。",
            "歌出易水寒，琴下雍门泪。出逢平乐旧，言在天阶侍。",
            "问我从军苦，自陈少年贵。丈夫交四海，徒论身自致。",
            "汉将不封侯，苏卿劳远使。今我终此曲，此曲诚不易。",
            "贵人难识心，何由知忌讳。"
        ],
        "notes": [
            ""
        ],
        "volume": "卷二百八十二",
        "no#": 28
    },
    {
        "title": "夜发军中",
        "author": "李益",
        "biography": "",
        "paragraphs": [
            "边马枥上惊，雄剑匣中鸣。半夜军书至，匈奴寇六城。",
            "中坚分暗阵，太乙起神兵。出没风云合，苍黄豺虎争。",
            "今日边庭战，缘赏不缘名。"
        ],
        "notes": [
            ""
        ],
        "volume": "卷二百八十二",
        "no#": 29
    },
    {
        "title": "将赴朔方早发汉武泉",
        "author": "李益",
        "biography": "",
        "paragraphs": [
            "弭盖出故关，穷秋首边路。问我此何为，平生重一顾。",
            "风吹山下草，系马河边树。奉役良有期，回瞻终未屡。",
            "去乡幸未远，戎衣今已故。岂惟幽朔寒，念我机中素。",
            "去矣勿复言，所酬知音遇。"
        ],
        "notes": [
            ""
        ],
        "volume": "卷二百八十二",
        "no#": 30
    },
    {
        "title": "城傍少年",
        "author": "李益",
        "biography": "",
        "paragraphs": [
            "生长边城傍，出身事弓马。少年有胆气，独猎阴山下。",
            "偶与匈奴逢，曾擒射雕者。名悬壮士籍，请君少相假。"
        ],
        "notes": [
            ""
        ],
        "volume": "卷二百八十二",
        "no#": 31
    },
    {
        "title": "游子吟",
        "author": "李益",
        "biography": "",
        "paragraphs": [
            "女羞夫婿薄，客耻主人贱。遭遇同众流，低回愧相见。",
            "君非青铜镜，何事空照面。莫以衣上尘，不谓心如练。",
            "人生当荣盛，待士勿言倦。君看白日驰，何异弦上箭。"
        ],
        "notes": [
            ""
        ],
        "volume": "卷二百八十二",
        "no#": 32
    },
    {
        "title": "饮马歌",
        "author": "李益",
        "biography": "",
        "paragraphs": [
            "百马饮一泉，一马争上游。一马喷成泥，百马饮浊流。",
            "上有沧浪客，对之空叹息。自顾缨上尘，裴回终日夕。",
            "为问泉上翁，何时见沙石。"
        ],
        "notes": [
            ""
        ],
        "volume": "卷二百八十二",
        "no#": 33
    },
    {
        "title": "莲塘驿",
        "author": "李益",
        "biography": "",
        "paragraphs": [
            "五月渡淮水，南行绕山陂。江村远鸡应，竹里闻缲丝。",
            "楚女肌发美，莲塘烟露滋。菱花覆碧渚，黄鸟双飞时。",
            "渺渺溯洄远，凭风托微词。斜光动流睇，此意难自持。",
            "女歌本轻艳，客行多怨思。女萝蒙幽蔓，拟上青桐枝。"
        ],
        "notes": [
            ""
        ],
        "volume": "卷二百八十二",
        "no#": 34
    },
    {
        "title": "五城道中",
        "author": "李益",
        "biography": "",
        "paragraphs": [
            "金铙随玉节，落日河边路。沙鸣后骑来，雁起前军度。",
            "五城鸣斥堠，三秦新召募。天寒白登道，塞浊阴山雾。",
            "仍闻旧兵老，尚在乌兰戍。笳箫汉思繁，旌旗边色故。",
            "寝兴倦弓甲，勤役伤风露。来远赏不行，锋交勋乃茂。",
            "未知朔方道，何年罢兵赋。"
        ],
        "notes": [
            ""
        ],
        "volume": "卷二百八十二",
        "no#": 35
    },
    {
        "title": "与王楚同登青龙寺上方",
        "author": "李益",
        "biography": "",
        "paragraphs": [
            "连冈出古寺，流睇移芳宴。鸟没汉诸陵，草平秦故殿。",
            "摇光浅深树，拂木参差燕。春心断易迷，远目伤难遍。",
            "壮日各轻年，暮年方自见。"
        ],
        "notes": [
            ""
        ],
        "volume": "卷二百八十二",
        "no#": 36
    },
    {
        "title": "登夏州城观送行人赋得六州胡儿歌",
        "author": "李益",
        "biography": "",
        "paragraphs": [
            "六州胡儿六蕃语，十岁骑羊逐沙鼠。沙头牧马孤雁飞，",
            "无定河边数株柳，共送行人一杯酒。胡儿起作和蕃歌，",
            "回头忽作异方声，一声回尽征人首。蕃音虏曲一难分，",
            "不见天边青作冢，古来愁杀汉昭君。"
        ],
        "notes": [
            ""
        ],
        "volume": "卷二百八十二",
        "no#": 37
    },
    {
        "title": "从军夜次六胡北饮马磨剑石为祝殇辞",
        "author": "李益",
        "biography": "",
        "paragraphs": [
            "我行空碛，见沙之磷磷，与草之幂幂，半没胡儿磨剑石。",
            "当时洗剑血成川，至今草与沙皆赤。我因扣石问以言，",
            "请君先问湘江水，然我此恨乃可论。秦亡汉绝三十国，",
            "为之弹剑作哀吟，风沙四起云沉沉。满营战马嘶欲尽，",
            "年移代去感精魂，空山月暗闻鼙鼓。秦坑赵卒四十万，",
            "韩公三城断胡路，汉甲百万屯边秋。乃分司空授朔土，",
            "殇为魂兮，可以归还故乡些；沙场地无人兮，"
        ],
        "notes": [
            ""
        ],
        "volume": "卷二百八十二",
        "no#": 38
    },
    {
        "title": "登天坛夜见海",
        "author": "李益",
        "biography": "",
        "paragraphs": [
            "朝游碧峰三十六，夜上天坛月边宿。仙人携我搴玉英，",
            "霞梯赤城遥可分，霓旌绛节倚彤云。八鸾五凤纷在御，",
            "竦身别我期丹宫，空山处处遗清风。九州下视杳未旦，"
        ],
        "notes": [
            ""
        ],
        "volume": "卷二百八十二",
        "no#": 39
    },
    {
        "title": "大礼毕皇帝御丹凤门改元建中大赦",
        "author": "李益",
        "biography": "",
        "paragraphs": [
            "大明曈曈天地分，六龙负日升天门。凤凰飞来衔帝箓，",
            "宸居穆清受天历，建中甲子合上元。昊穹景命即已至，",
            "云亭之事略可记，七十二君宁独尊。小臣欲上封禅表，"
        ],
        "notes": [
            ""
        ],
        "volume": "卷二百八十二",
        "no#": 40
    },
    {
        "title": "轻薄篇",
        "author": "李益",
        "biography": "",
        "paragraphs": [
            "豪不必驰千骑，雄不在垂双鞬。天生俊气自相逐，",
            "忽闻燕雁一声去，回鞍挟弹平陵园。归来青楼曲未半，",
            "安知我有不平色，白日欲落红尘昏。死生容易如反掌，"
        ],
        "notes": [
            ""
        ],
        "volume": "卷二百八十二",
        "no#": 41
    },
    {
        "title": "野田行",
        "author": "李益",
        "biography": "",
        "paragraphs": [
            "日没出古城，野田何茫茫。寒狐啸青冢，鬼火烧白杨。",
            "昔人未为泉下客，行到此中曾断肠。"
        ],
        "notes": [
            ""
        ],
        "volume": "卷二百八十二",
        "no#": 42
    },
    {
        "title": "古别离",
        "author": "李益",
        "biography": "",
        "paragraphs": [
            "双剑欲别风凄然，雌沉水底雄上天。江回汉转两不见，"
        ],
        "notes": [
            ""
        ],
        "volume": "卷二百八十二",
        "no#": 43
    },
    {
        "title": "效古促促曲为河上思妇作",
        "author": "李益",
        "biography": "",
        "paragraphs": [
            "促促何促促，黄河九回曲。嫁与棹船郎，空床将影宿。",
            "不道君心不如石，那教妾貌长如玉。"
        ],
        "notes": [
            ""
        ],
        "volume": "卷二百八十二",
        "no#": 44
    },
    {
        "title": "汉宫少年行",
        "author": "李益",
        "biography": "",
        "paragraphs": [
            "君不见上宫警夜营八屯，冬冬街鼓朝朱轩。",
            "玉阶霜仗拥未合，少年排入铜龙门。暗闻弦管九天上，",
            "玉笼金锁养黄口，探雏取卵伴王孙。分曹陆博快一掷，",
            "晚来香街经柳市，行过倡舍宿桃根。相逢杯酒一言失，",
            "岂知人事无定势，朝欢暮戚如掌翻。椒房宠移子爱夺，",
            "持杯收水水已覆，徙薪避火火更燔。欲求四老张丞相，"
        ],
        "notes": [
            ""
        ],
        "volume": "卷二百八十二",
        "no#": 45
    }
]