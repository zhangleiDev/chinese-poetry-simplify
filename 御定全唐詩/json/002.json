[
    {
        "title": "太子纳妃太平公主出降",
        "author": "李治",
        "biography": "",
        "paragraphs": [
            "龙楼光曙景，鲁馆启朝扉。艳日浓妆影，低星降婺辉。",
            "玉庭浮瑞色，银榜藻祥徽。云转花萦盖，霞飘叶缀旗。",
            "雕轩回翠陌，宝驾归丹殿。鸣珠佩晓衣，镂璧轮开扇。",
            "华冠列绮筵，兰醑申芳宴。环阶凤乐陈，玳席珍羞荐。",
            "蝶舞袖香新，歌分落素尘。欢凝欢懿戚，庆叶庆初姻。",
            "暑阑炎气息，凉早吹疏频。方期六合泰，共赏万年春。"
        ],
        "notes": [
            ""
        ],
        "volume": "卷二",
        "no#": 1
    },
    {
        "title": "七夕宴悬圃二首",
        "author": "李治",
        "biography": "",
        "paragraphs": [
            "羽盖飞天汉，凤驾越层峦。俱叹三秋阻，共叙一宵欢。",
            "璜亏夜月落，靥碎晓星残。谁能重操杼，纤手濯清澜。",
            "霓裳转云路，凤驾俨天潢。亏星凋夜靥，残月落朝璜。",
            "促欢今夕促，长离别后长。轻梭聊驻织，掩泪独悲伤。"
        ],
        "notes": [
            ""
        ],
        "volume": "卷二",
        "no#": 2
    },
    {
        "title": "过温汤",
        "author": "李治",
        "biography": "",
        "paragraphs": [
            "温渚停仙跸，丰郊驻晓旌。路曲回轮影，岩虚传漏声。",
            "暖溜惊湍驶，寒空碧雾轻。林黄疏叶下，野白曙霜明。",
            "眺听良无已，烟霞断续生。"
        ],
        "notes": [
            ""
        ],
        "volume": "卷二",
        "no#": 3
    },
    {
        "title": "九月九日",
        "author": "李治",
        "biography": "",
        "paragraphs": [
            "端居临玉扆，初律启金商。凤阙澄秋色，龙闱引夕凉。",
            "野净山气敛，林疏风露长。砌兰亏半影，岩桂发全香。",
            "满盖荷凋翠，圆花菊散黄。挥鞭争电烈，飞羽乱星光。",
            "柳空穿石碎，弦虚侧月张。怯猿啼落岫，惊雁断分行。",
            "斜轮低夕景，归旆拥通庄。"
        ],
        "notes": [
            ""
        ],
        "volume": "卷二",
        "no#": 4
    },
    {
        "title": "谒慈恩寺题奘法师房",
        "author": "李治",
        "biography": "",
        "paragraphs": [
            "停轩观福殿，游目眺皇畿。法轮含日转，花盖接云飞。",
            "翠烟香绮阁，丹霞光宝衣。幡虹遥合彩，定水迥分晖。",
            "萧然登十地，自得会三归。"
        ],
        "notes": [
            ""
        ],
        "volume": "卷二",
        "no#": 5
    },
    {
        "title": "谒大慈恩寺",
        "author": "李治",
        "biography": "",
        "paragraphs": [
            "日宫开万仞，月殿耸千寻。花盖飞团影，幡虹曳曲阴。",
            "绮霞遥笼帐，丛珠细网林。寥廓烟云表，超然物外心。"
        ],
        "notes": [
            ""
        ],
        "volume": "卷二",
        "no#": 6
    },
    {
        "title": "守岁",
        "author": "李治",
        "biography": "",
        "paragraphs": [
            "今宵冬律尽，来朝丽景新。花余凝地雪，条含暖吹分。",
            "绶吐芽犹嫩，冰□已镂津。薄红梅色冷，浅绿柳轻春。",
            "送迎交两节，暄寒变一辰。"
        ],
        "notes": [
            ""
        ],
        "volume": "卷二",
        "no#": 7
    },
    {
        "title": "咸亨殿宴近臣诸亲柏梁体",
        "author": "李治",
        "biography": "",
        "paragraphs": [
            "屏欲除奢政返淳。"
        ],
        "notes": [
            ""
        ],
        "volume": "卷二",
        "no#": 8
    },
    {
        "title": "九月九日幸临渭亭登高得秋字",
        "author": "李显",
        "biography": "",
        "paragraphs": [
            "九日正乘秋，三杯兴已周。泛桂迎尊满，吹花向酒浮。",
            "长房萸早熟，彭泽菊初收。何藉龙沙上，方得恣淹留。"
        ],
        "notes": [
            ""
        ],
        "volume": "卷二",
        "no#": 9
    },
    {
        "title": "登骊山高顶寓目",
        "author": "李显",
        "biography": "",
        "paragraphs": [
            "四郊秦汉国，八水帝王都。阊阖雄里闬，城阙壮规模。",
            "贯渭称天邑，含岐实奥区。金门披玉馆，因此识皇图。"
        ],
        "notes": [
            ""
        ],
        "volume": "卷二",
        "no#": 10
    },
    {
        "title": "幸秦始皇陵",
        "author": "李显",
        "biography": "",
        "paragraphs": [
            "眷言君失德，骊邑想秦余。政烦方改篆，愚俗乃焚书。",
            "阿房久已灭，阁道遂成墟。欲厌东南气，翻伤掩鲍车。"
        ],
        "notes": [
            ""
        ],
        "volume": "卷二",
        "no#": 11
    },
    {
        "title": "立春日游苑迎春",
        "author": "李显",
        "biography": "",
        "paragraphs": [
            "神皋福地三秦邑，玉台金阙九仙家。寒光犹恋甘泉树，",
            "淑景偏临建始花。彩蝶黄莺未歌舞，梅香柳色已矜夸。",
            "迎春正启流霞席，暂嘱曦轮勿遽斜。"
        ],
        "notes": [
            ""
        ],
        "volume": "卷二",
        "no#": 12
    },
    {
        "title": "十月诞辰内殿宴群臣效柏梁体联句",
        "author": "李显",
        "biography": "",
        "paragraphs": [
            "润色鸿业寄贤才，——李显",
            "叨居右弼愧盐梅。——李峤",
            "运筹帷幄荷时来，——宗楚客",
            "职掌图籍滥蓬莱。——刘宪",
            "两司谬忝谢钟裴，——崔湜",
            "礼乐铨管效涓埃。——郑愔",
            "陈师振旅清九垓，——赵彦昭",
            "欣承顾问侍天杯。——李适",
            "衔恩献寿柏梁台，——苏颋",
            "黄缣青简奉康哉。——卢藏用",
            "鲰生侍从忝王枚，——李乂",
            "右掖司言实不才。——马怀素",
            "宗伯秩礼天地开，——薛稷",
            "帝歌难续仰昭回。——宋之问",
            "微臣捧日变寒灰，——陆景初",
            "远惭班左愧游陪。——上官婕妤"
        ],
        "notes": [
            ""
        ],
        "volume": "卷二",
        "no#": 13
    },
    {
        "title": "景龙四年正月五日移仗蓬莱宫御大明殿会吐蕃骑马之戏因重为柏梁体联句",
        "author": "李显",
        "biography": "",
        "paragraphs": [
            "大明御宇临万方，——李显",
            "顾惭内政翊陶唐。——皇后",
            "鸾鸣凤舞向平阳，——长宁公主",
            "秦楼鲁馆沐恩光。——安乐公主",
            "无心为子辄求郎，——太平公主",
            "雄才七步谢陈王。——温王重茂",
            "当熊让辇愧前芳，——上官昭容",
            "再司铨筦恩可忘。——崔湜",
            "文江学海思济航，——郑愔",
            "万邦考绩臣所详。——武平一",
            "著作不休出中肠，——阎朝隐",
            "权豪屏迹肃严霜。——窦从一",
            "铸鼎开岳造明堂，——宗晋卿",
            "玉醴由来献寿觞。——明悉猎"
        ],
        "notes": [
            ""
        ],
        "volume": "卷二",
        "no#": 14
    },
    {
        "title": "石淙",
        "author": "李显",
        "biography": "",
        "paragraphs": [
            "三阳本是标灵纪，二室由来独擅名。霞衣霞锦千般状，",
            "云峰云岫百重生。水炫珠光遇泉客，岩悬石镜厌山精。",
            "永愿乾坤符睿算，长居膝下属欢情。"
        ],
        "notes": [
            ""
        ],
        "volume": "卷二",
        "no#": 15
    },
    {
        "title": "石淙",
        "author": "李旦",
        "biography": "",
        "paragraphs": [
            "奇峰嶾嶙箕山北，秀崿岧峣嵩镇南。地首地肺何曾拟，",
            "天目天台倍觉惭。树影蒙茏鄣叠岫，波深汹涌落悬潭。",
            "□愿紫宸居得一，永欣丹扆御通三。"
        ],
        "notes": [
            ""
        ],
        "volume": "卷二",
        "no#": 16
    }
]