[
    {
        "title": "苦妇词",
        "author": "刘言史",
        "biography": "",
        "paragraphs": [
            "地远易骄崇，用刑匪精研。哀哉苦妇身，夫死百殃缠。",
            "草草催出门，衣堕发披肩。独随军吏行，当夕余欲迁。",
            "来时已厌生，到此自不全。临江卧黄砂，二子死在边。",
            "气哕不发声，背头血涓涓。有时强为言，只是尤青天。",
            "稿蓐无一枝，冷气两悬悬。穷荒夷教卑，骨肉病弃捐。",
            "况非本族音，肌露谁为怜。事痛感行宾，住得贪程船。",
            "必当负严法，岂有胎孕篇。游畋复释麛，羔兔尚免鹯。",
            "何处摈逐深，一罪三见颠。校尉勋望重，幕府才且贤。",
            "兰裙间珠履，食玉处花筵。但勿轻所暗，莫虑无人焉。"
        ],
        "notes": [
            ""
        ],
        "volume": "卷四百六十八",
        "no#": 1
    },
    {
        "title": "与孟郊洛北野泉上煎茶",
        "author": "刘言史",
        "biography": "",
        "paragraphs": [
            "粉细越笋芽，野煎寒溪滨。恐乖灵草性，触事皆手亲。",
            "敲石取鲜火，撇泉避腥鳞。荧荧爨风铛，拾得坠巢薪。",
            "洁色既爽别，浮氲亦殷勤。以兹委曲静，求得正味真。",
            "宛如摘山时，自歠指下春。湘瓷泛轻花，涤尽昏渴神。",
            "此游惬醒趣，可以话高人。"
        ],
        "notes": [
            ""
        ],
        "volume": "卷四百六十八",
        "no#": 2
    },
    {
        "title": "七夕歌",
        "author": "刘言史",
        "biography": "",
        "paragraphs": [
            "星寥寥兮月细轮，佳期可想兮不可亲。云衣香薄妆态新，",
            "寂寞低容入旧机，歇著金梭思往夕。人间不见因谁知，"
        ],
        "notes": [
            ""
        ],
        "volume": "卷四百六十八",
        "no#": 3
    },
    {
        "title": "立秋日",
        "author": "刘言史",
        "biography": "",
        "paragraphs": [
            "商风动叶初，萧索一贫居。老性容茶少，羸肌与簟疏。",
            "旧醅难重漉，新菜未胜鉏。才薄无潘兴，便便画偃庐。"
        ],
        "notes": [
            ""
        ],
        "volume": "卷四百六十八",
        "no#": 4
    },
    {
        "title": "题茅山仙台药院",
        "author": "刘言史",
        "biography": "",
        "paragraphs": [
            "扰扰浮生外，华阳一洞春。道书金字小，仙圃玉苗新。",
            "芝草迎飞燕，桃花笑俗人。楼台争耸汉，鸡犬亦嫌秦。",
            "愿得青芽散，长年驻此身。"
        ],
        "notes": [
            ""
        ],
        "volume": "卷四百六十八",
        "no#": 5
    },
    {
        "title": "送婆罗门归本国",
        "author": "刘言史",
        "biography": "",
        "paragraphs": [
            "刹利王孙字迦摄，竹锥横写叱萝叶。遥知汉地未有经，",
            "地尽年深始到船，海里更行三十国。行多耳断金环落，",
            "出漠独行人绝处，碛西天漏雨丝丝。"
        ],
        "notes": [
            ""
        ],
        "volume": "卷四百六十八",
        "no#": 6
    },
    {
        "title": "潇湘游",
        "author": "刘言史",
        "biography": "",
        "paragraphs": [
            "夷女采山蕉，缉纱浸江水。野花满髻妆色新，",
            "翠华寂寞婵娟没，野筱空余红泪情。青烟冥冥覆杉桂，",
            "清猿未尽鼯鼠切，泪水流到湘妃祠。北人莫作潇湘游，"
        ],
        "notes": [
            ""
        ],
        "volume": "卷四百六十八",
        "no#": 7
    },
    {
        "title": "放萤怨",
        "author": "刘言史",
        "biography": "",
        "paragraphs": [
            "放萤去，不须留，聚时年少今白头。架中科斗万余卷，",
            "且逍遥，还酩酊，仲舒漫不窥园井。那将寂寞老病身，"
        ],
        "notes": [
            ""
        ],
        "volume": "卷四百六十八",
        "no#": 8
    },
    {
        "title": "观绳伎",
        "author": "刘言史",
        "biography": "",
        "paragraphs": [
            "泰陵遗乐何最珍，彩绳冉冉天仙人。广场寒食风日好，",
            "重肩接立三四层，著屐背行仍应节。两边丸剑渐相迎，",
            "危机险势无不有，倒挂纤腰学垂柳。下来一一芙蓉姿，"
        ],
        "notes": [
            ""
        ],
        "volume": "卷四百六十八",
        "no#": 9
    },
    {
        "title": "买花谣",
        "author": "刘言史",
        "biography": "",
        "paragraphs": [
            "杜陵村人不田穑，入谷经溪复缘壁。每至南山草木春，",
            "蝶惜芳丛送下山，寻断孤香始回去。豪少居连𫛛鹊东，",
            "咸阳亲戚长安里，无限将金买花子。浇红湿绿千万家，"
        ],
        "notes": [
            ""
        ],
        "volume": "卷四百六十八",
        "no#": 10
    },
    {
        "title": "王中丞宅夜观舞胡腾",
        "author": "刘言史",
        "biography": "",
        "paragraphs": [
            "石国胡儿人见少，蹲舞尊前急如鸟。织成蕃帽虚顶尖，",
            "跳身转毂宝带鸣，弄脚缤纷锦靴软。四座无言皆瞪目，",
            "酒阑舞罢丝管绝，木槿花西见残月。"
        ],
        "notes": [
            ""
        ],
        "volume": "卷四百六十八",
        "no#": 11
    },
    {
        "title": "竹里梅",
        "author": "刘言史",
        "biography": "",
        "paragraphs": [
            "竹里梅花相并枝，梅花正发竹枝垂。",
            "风吹总向竹枝上，直似王家雪下时。"
        ],
        "notes": [
            ""
        ],
        "volume": "卷四百六十八",
        "no#": 12
    },
    {
        "title": "春过赵墟",
        "author": "刘言史",
        "biography": "",
        "paragraphs": [
            "下马邯郸陌头歇，寂寥崩隧临车辙。古柏重生枝亦干，"
        ],
        "notes": [
            ""
        ],
        "volume": "卷四百六十八",
        "no#": 13
    },
    {
        "title": "初下东周赠孟郊",
        "author": "刘言史",
        "biography": "",
        "paragraphs": [
            "鹤老身更b3，龟死壳亦灵。正信非外沿，终始全本情。",
            "童子不戏尘，积书就岩扃。身著木叶衣，养鹿兼牸耕。",
            "偶随下山云，荏苒失故程。渐入机险中，危思难太行。",
            "十发九缕丝，悠然东周城。言词野麋态，出口多累形。",
            "因依汉元寮，未似羁细轻。冷灶助新热，静砧与寒声。",
            "断蓬在门栏，岂当桃李荣。寄食若蠹虫，侵损利微生。",
            "固非拙为强，懦劣外疗并。素坚冰蘖心，洁持保坚贞。",
            "修文返正风，刊字齐古经。惭将衰末分，高栖喧世名。"
        ],
        "notes": [
            ""
        ],
        "volume": "卷四百六十八",
        "no#": 14
    },
    {
        "title": "过春秋峡",
        "author": "刘言史",
        "biography": "",
        "paragraphs": [
            "峭壁苍苍苔色新，无风晴景自胜春。",
            "不知何树幽崖里，腊月开花似北人。"
        ],
        "notes": [
            ""
        ],
        "volume": "卷四百六十八",
        "no#": 15
    },
    {
        "title": "长门怨",
        "author": "刘言史",
        "biography": "",
        "paragraphs": [
            "独坐炉边结夜愁，暂时思去亦难留。",
            "手持金箸垂红泪，乱拨寒灰不举头。"
        ],
        "notes": [
            ""
        ],
        "volume": "卷四百六十八",
        "no#": 16
    },
    {
        "title": "春游曲",
        "author": "刘言史",
        "biography": "",
        "paragraphs": [
            "花颔红鬃一何偏，绿槐香陌欲朝天。",
            "仍嫌众里娇行疾，傍镫深藏白玉鞭。",
            "喷沫团香小桂条，玉鞭兼赐霍嫖姚。",
            "弄影便从天禁出，碧蹄声碎五门桥。"
        ],
        "notes": [
            ""
        ],
        "volume": "卷四百六十八",
        "no#": 17
    },
    {
        "title": "广州王园寺伏日即事寄北中亲友",
        "author": "刘言史",
        "biography": "",
        "paragraphs": [
            "南越逢初伏，东林度一朝。曲池煎畏景，高阁绝微飙。",
            "竹簟移先洒，蒲葵破复摇。地偏毛瘴近，山毒火威饶。",
            "裛汗𫄨如濯，亲床枕并烧。坠枝伤翠羽，萎叶惜红蕉。",
            "且困流金炽，难成独酌谣。望霖窥润础，思吹候生条。",
            "旅恨生乌浒，乡心系洛桥。谁怜在炎客，一夕壮容销。"
        ],
        "notes": [
            ""
        ],
        "volume": "卷四百六十八",
        "no#": 18
    },
    {
        "title": "立秋",
        "author": "刘言史",
        "biography": "",
        "paragraphs": [
            "兹晨戒流火，商飙早已惊。云天收夏色，木叶动秋声。"
        ],
        "notes": [
            ""
        ],
        "volume": "卷四百六十八",
        "no#": 19
    },
    {
        "title": "别落花",
        "author": "刘言史",
        "biography": "",
        "paragraphs": [
            "风艳霏霏去，羁人处处游。明年纵相见，不在此枝头。"
        ],
        "notes": [
            ""
        ],
        "volume": "卷四百六十八",
        "no#": 20
    },
    {
        "title": "登甘露台",
        "author": "刘言史",
        "biography": "",
        "paragraphs": [
            "偶至无尘空翠间，雨花甘露境闲闲。",
            "身心未寂终为累，非想天中独退还。"
        ],
        "notes": [
            ""
        ],
        "volume": "卷四百六十八",
        "no#": 21
    },
    {
        "title": "夜泊润州江口",
        "author": "刘言史",
        "biography": "",
        "paragraphs": [
            "秋江欲起白头波，贾客瞻风无渡河。",
            "千船火绝寒宵半，独听钟声觉寺多。"
        ],
        "notes": [
            ""
        ],
        "volume": "卷四百六十八",
        "no#": 22
    },
    {
        "title": "看山木瓜花二首",
        "author": "刘言史",
        "biography": "",
        "paragraphs": [
            "裛露凝氛紫艳新，千般婉娜不胜春。",
            "年年此树花开日，出尽丹阳郭里人。",
            "柔枝湿艳亚朱栏，暂作庭芳便欲残。",
            "深藏数片将归去，红缕金针绣取看。"
        ],
        "notes": [
            ""
        ],
        "volume": "卷四百六十八",
        "no#": 23
    },
    {
        "title": "题十三弟竹园",
        "author": "刘言史",
        "biography": "",
        "paragraphs": [
            "绕屋扶疏耸翠茎，苔滋粉漾有幽情。",
            "丹阳万户春光静，独自君家秋雨声。"
        ],
        "notes": [
            ""
        ],
        "volume": "卷四百六十八",
        "no#": 24
    },
    {
        "title": "乐府杂词三首",
        "author": "刘言史",
        "biography": "",
        "paragraphs": [
            "紫禁梨花飞雪毛，春风丝管翠楼高。",
            "城里万家闻不见，君王试舞郑樱桃。",
            "蝉鬓红冠粉黛轻，云和新教羽衣成。",
            "月光如雪金阶上，迸却颇梨义甲声。",
            "不耐簷前红槿枝，薄妆春寝觉仍迟。",
            "梦中无限风流事，夫婿多情亦未知。"
        ],
        "notes": [
            ""
        ],
        "volume": "卷四百六十八",
        "no#": 25
    },
    {
        "title": "岁暮题杨录事江亭",
        "author": "刘言史",
        "biography": "",
        "paragraphs": [
            "垂丝蜀客涕濡衣，岁尽长沙未得归。",
            "肠断锦帆风日好，可怜桐鸟出花飞。"
        ],
        "notes": [
            ""
        ],
        "volume": "卷四百六十八",
        "no#": 26
    },
    {
        "title": "冬日峡中旅泊",
        "author": "刘言史",
        "biography": "",
        "paragraphs": [
            "霜月明明雪复残，孤舟夜泊使君滩。",
            "一声钟出远山里，暗想雪窗僧起寒。"
        ],
        "notes": [
            ""
        ],
        "volume": "卷四百六十八",
        "no#": 27
    },
    {
        "title": "泊花石浦",
        "author": "刘言史",
        "biography": "",
        "paragraphs": [
            "旧业丛台废苑东，几年为梗复为蓬。",
            "杜鹃啼断回家梦，半在邯郸驿树中。"
        ],
        "notes": [
            ""
        ],
        "volume": "卷四百六十八",
        "no#": 28
    },
    {
        "title": "闻崔倚旅葬",
        "author": "刘言史",
        "biography": "",
        "paragraphs": [
            "远客那能返故庐，苍梧埋骨痛何如。",
            "他时亲戚空相忆，席上同悲一纸书。"
        ],
        "notes": [
            ""
        ],
        "volume": "卷四百六十八",
        "no#": 29
    },
    {
        "title": "赋蕃子牧马",
        "author": "刘言史",
        "biography": "",
        "paragraphs": [
            "碛净山高见极边，孤烽引上一条烟。",
            "蕃落多晴尘扰扰，天军猎到䴙鹈泉。"
        ],
        "notes": [
            ""
        ],
        "volume": "卷四百六十八",
        "no#": 30
    },
    {
        "title": "牧马泉",
        "author": "刘言史",
        "biography": "",
        "paragraphs": [
            "平沙漫漫马悠悠，弓箭闲抛郊水头。",
            "鼠毛衣里取羌笛，吹向秋天眉眼愁。"
        ],
        "notes": [
            ""
        ],
        "volume": "卷四百六十八",
        "no#": 31
    },
    {
        "title": "越井台望",
        "author": "刘言史",
        "biography": "",
        "paragraphs": [
            "独立阳台望广州，更添羁客异乡愁。",
            "晚潮未至早潮落，井邑暂依沙上头。"
        ],
        "notes": [
            ""
        ],
        "volume": "卷四百六十八",
        "no#": 32
    },
    {
        "title": "扶病春亭",
        "author": "刘言史",
        "biography": "",
        "paragraphs": [
            "强梳稀发著纶巾，舍杖空行试病身。",
            "花间自欲裴回立，稚子牵衣不许人。"
        ],
        "notes": [
            ""
        ],
        "volume": "卷四百六十八",
        "no#": 33
    },
    {
        "title": "赠童尼",
        "author": "刘言史",
        "biography": "",
        "paragraphs": [
            "旧时艳质如明玉，今日空心是冷灰。",
            "料得襄王惆怅极，更无云雨到阳台。"
        ],
        "notes": [
            ""
        ],
        "volume": "卷四百六十八",
        "no#": 34
    },
    {
        "title": "读故友于君集",
        "author": "刘言史",
        "biography": "",
        "paragraphs": [
            "大底从头总是悲，就中偏怆筑城词。",
            "依然想得初成日，寄出秋山与我时。"
        ],
        "notes": [
            ""
        ],
        "volume": "卷四百六十八",
        "no#": 35
    },
    {
        "title": "病僧二首",
        "author": "刘言史",
        "biography": "",
        "paragraphs": [
            "竺国乡程算不回，病中衣锡遍浮埃。",
            "如今汉地诸经本，自过流沙远背来。",
            "空林衰病卧多时，白发从成数寸丝。",
            "西行却过流沙日，枕上寥寥心独知。"
        ],
        "notes": [
            ""
        ],
        "volume": "卷四百六十八",
        "no#": 36
    },
    {
        "title": "右军墨池",
        "author": "刘言史",
        "biography": "",
        "paragraphs": [
            "永嘉人事尽归空，逸少遗居蔓草中。",
            "至今池水涵余墨，犹共诸泉色不同。"
        ],
        "notes": [
            ""
        ],
        "volume": "卷四百六十八",
        "no#": 37
    },
    {
        "title": "送僧归山",
        "author": "刘言史",
        "biography": "",
        "paragraphs": [
            "楚俗翻花自送迎，密人来往岂知情。",
            "夜行独自寒山寺，雪径泠泠金锡声。"
        ],
        "notes": [
            ""
        ],
        "volume": "卷四百六十八",
        "no#": 38
    },
    {
        "title": "题源分竹亭",
        "author": "刘言史",
        "biography": "",
        "paragraphs": [
            "绕屋扶疏千万竿，年年相诱独行看。",
            "日光不透烟常在，先校诸家一月寒。"
        ],
        "notes": [
            ""
        ],
        "volume": "卷四百六十八",
        "no#": 39
    },
    {
        "title": "山寺看樱桃花题僧壁",
        "author": "刘言史",
        "biography": "",
        "paragraphs": [
            "楚寺春风腊尽时，含桃先坼一千枝。",
            "老僧不语傍边坐，花发人来总不知。"
        ],
        "notes": [
            ""
        ],
        "volume": "卷四百六十八",
        "no#": 40
    },
    {
        "title": "伤清江上人",
        "author": "刘言史",
        "biography": "",
        "paragraphs": [
            "往年偏共仰师游，闻过流沙泪不休。",
            "此身岂得多时住，更著尘心起外愁。"
        ],
        "notes": [
            ""
        ],
        "volume": "卷四百六十八",
        "no#": 41
    },
    {
        "title": "山寺看海榴花",
        "author": "刘言史",
        "biography": "",
        "paragraphs": [
            "琉璃地上绀宫前，发翠凝红已十年。",
            "夜久月明人去尽，火光霞焰递相燃。"
        ],
        "notes": [
            ""
        ],
        "volume": "卷四百六十八",
        "no#": 42
    },
    {
        "title": "赠成炼师四首",
        "author": "刘言史",
        "biography": "",
        "paragraphs": [
            "花冠蕊帔色婵娟，一曲清箫凌紫烟。",
            "不知今日重来意，更住人间几百年。",
            "黄昏骑得下天龙，巡遍茅山数十峰。",
            "采芝却到蓬莱上，花里犹残碧玉钟。",
            "等闲何处得灵方，丹脸云鬟日月长。",
            "大罗过却三千岁，更向人间魅阮郎。",
            "曾随阿母汉宫斋，凤驾龙輧列玉阶。",
            "当时白燕无寻处，今日云鬟见玉钗。"
        ],
        "notes": [
            ""
        ],
        "volume": "卷四百六十八",
        "no#": 43
    },
    {
        "title": "上巳日陪襄阳李尚书宴光风亭",
        "author": "刘言史",
        "biography": "",
        "paragraphs": [
            "碧池萍嫩柳垂波，绮席丝镛舞翠娥。",
            "为报会稽亭上客，永和应不胜元和。"
        ],
        "notes": [
            ""
        ],
        "volume": "卷四百六十八",
        "no#": 44
    },
    {
        "title": "奉酬",
        "author": "刘言史",
        "biography": "",
        "paragraphs": [
            "闰余春早景沉沉，禊饮风亭恣赏心。",
            "红袖青娥留永夕，汉阴宁肯羡山阴。"
        ],
        "notes": [
            ""
        ],
        "volume": "卷四百六十八",
        "no#": 45
    },
    {
        "title": "病中客散复言怀",
        "author": "刘言史",
        "biography": "",
        "paragraphs": [
            "华发离披卧满头，暗虫衰草入乡愁。",
            "枕前人去空庭暮，又见芭蕉白露秋。"
        ],
        "notes": [
            ""
        ],
        "volume": "卷四百六十八",
        "no#": 46
    },
    {
        "title": "处州月夜穆中丞席和主人",
        "author": "刘言史",
        "biography": "",
        "paragraphs": [
            "羌竹繁弦银烛红，月光初出柳城东。",
            "忽见隐侯裁一咏，还须书向郡楼中。"
        ],
        "notes": [
            ""
        ],
        "volume": "卷四百六十八",
        "no#": 47
    },
    {
        "title": "寻花",
        "author": "刘言史",
        "biography": "",
        "paragraphs": [
            "游春未足春将度，访紫寻红少在家。",
            "借问流莺与飞蝶，更知何处有幽花。"
        ],
        "notes": [
            ""
        ],
        "volume": "卷四百六十八",
        "no#": 48
    },
    {
        "title": "赠陈长史妓",
        "author": "刘言史",
        "biography": "",
        "paragraphs": [
            "宝钿云和玉禁仙，深含媚靥袅朱弦。",
            "春风不怕君王恨，引出幽花落外边。"
        ],
        "notes": [
            ""
        ],
        "volume": "卷四百六十八",
        "no#": 49
    },
    {
        "title": "题王况故居",
        "author": "刘言史",
        "biography": "",
        "paragraphs": [
            "入巷萧条起悲绪，儿女犹居旧贫处。",
            "尘满空床屋见天，独作驴鸣一声去。"
        ],
        "notes": [
            ""
        ],
        "volume": "卷四百六十八",
        "no#": 50
    },
    {
        "title": "偶题",
        "author": "刘言史",
        "biography": "",
        "paragraphs": [
            "迟日新妆游冶娘，盈盈彩艇白莲塘。",
            "掬水远湿岸边郎，红绡缕中玉钏光。"
        ],
        "notes": [
            ""
        ],
        "volume": "卷四百六十八",
        "no#": 51
    },
    {
        "title": "恸柳论",
        "author": "刘言史",
        "biography": "",
        "paragraphs": [
            "孀妻栖户仍无嗣，欲访孤坟谁引至。",
            "裴回无处展哀情，惟有衣襟知下泪。"
        ],
        "notes": [
            ""
        ],
        "volume": "卷四百六十八",
        "no#": 52
    },
    {
        "title": "夜入简子古城",
        "author": "刘言史",
        "biography": "",
        "paragraphs": [
            "远火荧荧聚寒鬼，绿焰欲销还复起。",
            "夜深风雪古城空，行客衣襟汗如水。"
        ],
        "notes": [
            ""
        ],
        "volume": "卷四百六十八",
        "no#": 53
    },
    {
        "title": "桂江中题香顶台",
        "author": "刘言史",
        "biography": "",
        "paragraphs": [
            "岧岧香积凌空翠，天上名花落幽地。",
            "老僧相对竟无言，山鸟却呼诸佛字。"
        ],
        "notes": [
            ""
        ],
        "volume": "卷四百六十八",
        "no#": 54
    },
    {
        "title": "僧簷前独竹咏",
        "author": "刘言史",
        "biography": "",
        "paragraphs": [
            "乱石田中寄孤本，亭亭不住凌虚引。",
            "欲以袈裟拂著来，一边碧玉无轻粉。"
        ],
        "notes": [
            ""
        ],
        "volume": "卷四百六十八",
        "no#": 55
    },
    {
        "title": "送人随姊夫任云安令",
        "author": "刘言史",
        "biography": "",
        "paragraphs": [
            "闲逐维私向武城，北风青雀片时行。",
            "孤帆瞥过荆州岸，认得瞿塘急浪声。"
        ],
        "notes": [
            ""
        ],
        "volume": "卷四百六十八",
        "no#": 56
    },
    {
        "title": "山中喜崔补阙见寻",
        "author": "刘言史",
        "biography": "",
        "paragraphs": [
            "鹿袖青藜鼠耳巾，潜夫岂解拜朝臣。",
            "白屋藜床还共入，山妻老大不羞人。"
        ],
        "notes": [
            ""
        ],
        "volume": "卷四百六十八",
        "no#": 57
    },
    {
        "title": "偶题二首",
        "author": "刘言史",
        "biography": "",
        "paragraphs": [
            "金榜荣名俱失尽，病身为庶更投魑。",
            "春娥慢笑无愁色，别向人家舞柘枝。",
            "得罪除名谪海头，惊心无暇与身愁。",
            "中使不知何处住，家书莫寄向春州。"
        ],
        "notes": [
            ""
        ],
        "volume": "卷四百六十八",
        "no#": 58
    },
    {
        "title": "嘉兴社日",
        "author": "刘言史",
        "biography": "",
        "paragraphs": [
            "消渴天涯寄病身，临邛知我是何人。",
            "今年社日分余肉，不值陈平又不均。"
        ],
        "notes": [
            ""
        ],
        "volume": "卷四百六十八",
        "no#": 59
    },
    {
        "title": "席上赠李尹",
        "author": "刘言史",
        "biography": "",
        "paragraphs": [
            "伛偻山夫发似丝，松间石上坐多时。",
            "瓢饮不曾看酒肆，世人空笑亦何为。"
        ],
        "notes": [
            ""
        ],
        "volume": "卷四百六十八",
        "no#": 60
    },
    {
        "title": "弼公院问病",
        "author": "刘言史",
        "biography": "",
        "paragraphs": [
            "一头细发两分丝，卧见芭蕉白露滋。",
            "欲令居士身无病，直待众生苦尽时。"
        ],
        "notes": [
            ""
        ],
        "volume": "卷四百六十八",
        "no#": 61
    },
    {
        "title": "惜花",
        "author": "刘言史",
        "biography": "",
        "paragraphs": [
            "年少共怜含露色，老人偏惜委尘红。",
            "如何遂得心中事，每要花时不厌风。"
        ],
        "notes": [
            ""
        ],
        "volume": "卷四百六十八",
        "no#": 62
    },
    {
        "title": "代胡僧留别",
        "author": "刘言史",
        "biography": "",
        "paragraphs": [
            "此地缘疏语未通，归时老病去无穷。",
            "定知不彻南天竺，死在条支阴碛中。"
        ],
        "notes": [
            ""
        ],
        "volume": "卷四百六十八",
        "no#": 63
    },
    {
        "title": "桂江逢王使君旅榇归",
        "author": "刘言史",
        "biography": "",
        "paragraphs": [
            "故人丹旐出南威，少妇随丧哭渐归。",
            "遥想北原新垄上，日寒光浅水松稀。"
        ],
        "notes": [
            ""
        ],
        "volume": "卷四百六十八",
        "no#": 64
    },
    {
        "title": "玉京词",
        "author": "刘言史",
        "biography": "",
        "paragraphs": [
            "绝景寥寥日更迟，人间甲子不同时。",
            "未知樵客终何得，归后无家是看棋。"
        ],
        "notes": [
            ""
        ],
        "volume": "卷四百六十八",
        "no#": 65
    },
    {
        "title": "葛巾歌",
        "author": "刘言史",
        "biography": "",
        "paragraphs": [
            "一片白葛巾，潜夫自能结。篱边折枯蒿，聊用簪华发。",
            "有时醉倒长松侧，酒醒不见心还忆。谷鸟衔将却趁来，",
            "草堂窗底漉春醅，山寺门前逢暮雨。临汝袁郎得相见，",
            "空留棁仗犊鼻裈，蒙蒙烟雨归山村。"
        ],
        "notes": [
            ""
        ],
        "volume": "卷四百六十八",
        "no#": 66
    },
    {
        "title": "北原情三首",
        "author": "刘言史",
        "biography": "",
        "paragraphs": [
            "错莫天色愁，挽歌出重闉。谁家白网车，送客入幽尘。",
            "铭旌下官道，葬舆去辚辚。萧条黄蒿中，奠酒花翠新。",
            "米雪晚霏微，墓成悄无人。乌鸢下空地，烟火残荒榛。",
            "生人更多苦，入户事盈身。营营日易深，却到不得频。",
            "寂寥孤隧头，草绿棠梨春。",
            "洛阳城北山，古今葬冥客。聚骨朽成泥，此山土多白。",
            "近来送葬人，亦去闻归声。岂能车轮疾，渐是墓侵城。",
            "城中人不绝，哀挽相次行。莫非北邙后，重向洛城生。",
            "卜地起孤坟，全家送葬去。归来却到时，不复重知处。",
            "叠叠葬相续，土干草已绿。列纸泻壶浆，空向春云哭。"
        ],
        "notes": [
            ""
        ],
        "volume": "卷四百六十八",
        "no#": 67
    },
    {
        "title": "林中独醒",
        "author": "刘言史",
        "biography": "",
        "paragraphs": [
            "晚来林沼静，独坐间瓢尊。向己非前迹，齐心欲不言。",
            "微凉生乱筱，轻馥起孤萱。未得浑无事，瓜田草正繁。"
        ],
        "notes": [
            ""
        ],
        "volume": "卷四百六十八",
        "no#": 68
    },
    {
        "title": "江陵客舍留别樊尚书",
        "author": "刘言史",
        "biography": "",
        "paragraphs": [
            "信陵门馆下，多病有归思。坠履忘情后，寒灰更湿时。",
            "委栏芳蕙晚，凭几雪髫垂。明日秋关外，单车风雨随。"
        ],
        "notes": [
            ""
        ],
        "volume": "卷四百六十八",
        "no#": 69
    }
]