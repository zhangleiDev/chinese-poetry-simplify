[
    {
        "title": "太和戊申岁大有年诏赐百寮出城观稼谨书盛事以俟采诗",
        "author": "白居易",
        "biography": "",
        "paragraphs": [
            "清晨承诏命，丰岁阅田闾。膏雨抽苗足，凉风吐穗初。",
            "早禾黄错落，晚稻绿扶疏。好入诗家咏，宜令史馆书。",
            "散为万姓食，堆作九年储。莫道如云稼，今秋云不如。"
        ],
        "notes": [
            ""
        ],
        "volume": "卷四百四十九",
        "no#": 1
    },
    {
        "title": "赠悼怀太子挽歌辞二首",
        "author": "白居易",
        "biography": "",
        "paragraphs": [
            "竹马书薨岁，铜龙表葬时。永言窀穸事，全用少阳仪。",
            "寿夭由天命，哀荣出圣慈。恭闻褒赠诏，轸念在与夷。",
            "剪叶藩封早，承华册命尊。笙歌辞洛苑，风雪蔽梁园。",
            "卤簿凌霜宿，铭旌向月翻。宫寮不逮事，哭送出都门。"
        ],
        "notes": [
            ""
        ],
        "volume": "卷四百四十九",
        "no#": 2
    },
    {
        "title": "雨中招张司业宿",
        "author": "白居易",
        "biography": "",
        "paragraphs": [
            "过夏衣香润，迎秋簟色鲜。斜支花石枕，卧咏蕊珠篇。",
            "泥泞非游日，阴沉好睡天。能来同宿否，听雨对床眠。"
        ],
        "notes": [
            ""
        ],
        "volume": "卷四百四十九",
        "no#": 3
    },
    {
        "title": "和集贤刘学士早朝作",
        "author": "白居易",
        "biography": "",
        "paragraphs": [
            "吟君昨日早朝诗，金御炉前唤仗时。烟吐白龙头宛转，",
            "从此摩霄去非晚，鬓边未有一茎丝。"
        ],
        "notes": [
            ""
        ],
        "volume": "卷四百四十九",
        "no#": 4
    },
    {
        "title": "送陕州王司马建赴任",
        "author": "白居易",
        "biography": "",
        "paragraphs": [
            "陕州司马去何如，养静资贫两有余。公事闲忙同少尹，",
            "自有铁牛无咏者，料君投刃必应虚。"
        ],
        "notes": [
            ""
        ],
        "volume": "卷四百四十九",
        "no#": 5
    },
    {
        "title": "对琴待月",
        "author": "白居易",
        "biography": "",
        "paragraphs": [
            "竹院新晴夜，松窗未卧时。共琴为老伴，与月有秋期。",
            "玉轸临风久，金波出雾迟。幽音待清景，唯是我心知。"
        ],
        "notes": [
            ""
        ],
        "volume": "卷四百四十九",
        "no#": 6
    },
    {
        "title": "杨家南亭",
        "author": "白居易",
        "biography": "",
        "paragraphs": [
            "小亭门向月斜开，满地凉风满地苔。",
            "此院好弹秋思处，终须一夜抱琴来。"
        ],
        "notes": [
            ""
        ],
        "volume": "卷四百四十九",
        "no#": 7
    },
    {
        "title": "早寒",
        "author": "白居易",
        "biography": "",
        "paragraphs": [
            "黄叶聚墙角，青苔围柱根。被经霜后薄，镜遇雨来昏。",
            "半卷寒簷幕，斜开暖阁门。迎冬兼送老，只仰酒盈尊。"
        ],
        "notes": [
            ""
        ],
        "volume": "卷四百四十九",
        "no#": 8
    },
    {
        "title": "斋月静居",
        "author": "白居易",
        "biography": "",
        "paragraphs": [
            "病来心静一无思，老去身闲百不为。忽忽眼尘犹爱睡，",
            "万虑消停百神泰，唯应寂寞杀三尸。"
        ],
        "notes": [
            ""
        ],
        "volume": "卷四百四十九",
        "no#": 9
    },
    {
        "title": "宿裴相公兴化池亭",
        "author": "白居易",
        "biography": "",
        "paragraphs": [
            "林亭一出宿风尘，忘却平津是要津。松阁晴看山色近，",
            "何似抡才济川外，别开池馆待交亲。"
        ],
        "notes": [
            ""
        ],
        "volume": "卷四百四十九",
        "no#": 10
    },
    {
        "title": "和刘郎中望终南山秋雪",
        "author": "白居易",
        "biography": "",
        "paragraphs": [
            "遍览古今集，都无秋雪诗。阳春先唱后，阴岭未消时。",
            "草讶霜凝重，松疑鹤散迟。清光莫独占，亦对白云司。"
        ],
        "notes": [
            ""
        ],
        "volume": "卷四百四十九",
        "no#": 11
    },
    {
        "title": "广府胡尚书频寄诗，因答绝句",
        "author": "白居易",
        "biography": "",
        "paragraphs": [
            "尚书清白临南海，虽饮贪泉心不回。",
            "唯向诗中得珠玉，时时寄到帝乡来。"
        ],
        "notes": [
            ""
        ],
        "volume": "卷四百四十九",
        "no#": 12
    },
    {
        "title": "送鹤与裴相临别赠诗",
        "author": "白居易",
        "biography": "",
        "paragraphs": [
            "司空爱尔尔须知，不信听吟送鹤诗。羽翮势高宁惜别，",
            "稳上青云勿回顾，的应胜在白家时。"
        ],
        "notes": [
            ""
        ],
        "volume": "卷四百四十九",
        "no#": 13
    },
    {
        "title": "令狐相公拜尚书后有喜从镇归朝之作刘郎中先和因以继之",
        "author": "白居易",
        "biography": "",
        "paragraphs": [
            "车骑新从梁苑回，履声佩响入中台。凤池望在终重去，",
            "尚书首唱郎中和，不计官资只计才。"
        ],
        "notes": [
            ""
        ],
        "volume": "卷四百四十九",
        "no#": 14
    },
    {
        "title": "送河南尹冯学士赴任",
        "author": "白居易",
        "biography": "",
        "paragraphs": [
            "石渠金谷中间路，轩骑翩翩十日程。清洛饮冰添苦节，",
            "何似府寮京令外，别教三十六峰迎。"
        ],
        "notes": [
            ""
        ],
        "volume": "卷四百四十九",
        "no#": 15
    },
    {
        "title": "读鄂公传",
        "author": "白居易",
        "biography": "",
        "paragraphs": [
            "高卧深居不见人，功名斗薮似灰尘。",
            "唯留一部清商乐，月下风前伴老身。"
        ],
        "notes": [
            ""
        ],
        "volume": "卷四百四十九",
        "no#": 16
    },
    {
        "title": "乌夜啼",
        "author": "白居易",
        "biography": "",
        "paragraphs": [
            "城上归时晚，庭前宿处危。月明无叶树，霜滑有风枝。",
            "啼涩饥喉咽，飞低冻翅垂。画堂鹦鹉鸟，冷暖不相知。"
        ],
        "notes": [
            ""
        ],
        "volume": "卷四百四十九",
        "no#": 17
    },
    {
        "title": "镜换杯",
        "author": "白居易",
        "biography": "",
        "paragraphs": [
            "欲将珠匣青铜镜，换取金尊白玉卮。镜里老来无避处，",
            "不似杜康神用速，十分一盏便开眉。"
        ],
        "notes": [
            ""
        ],
        "volume": "卷四百四十九",
        "no#": 18
    },
    {
        "title": "冬夜闻虫",
        "author": "白居易",
        "biography": "",
        "paragraphs": [
            "虫声冬思苦于秋，不解愁人闻亦愁。",
            "我是老翁听不畏，少年莫听白君头。"
        ],
        "notes": [
            ""
        ],
        "volume": "卷四百四十九",
        "no#": 19
    },
    {
        "title": "双鹦鹉",
        "author": "白居易",
        "biography": "",
        "paragraphs": [
            "绿衣整顿双栖起，红觜分明对语时。始觉琵琶弦莽卤，",
            "若称白家鹦鹉鸟，笼中兼合解吟诗。"
        ],
        "notes": [
            ""
        ],
        "volume": "卷四百四十九",
        "no#": 20
    },
    {
        "title": "赠朱道士",
        "author": "白居易",
        "biography": "",
        "paragraphs": [
            "仪容白皙上仙郎，方寸清虚内道场。两翼化生因服药，",
            "尽日窗间更无事，唯烧一炷降真香。"
        ],
        "notes": [
            ""
        ],
        "volume": "卷四百四十九",
        "no#": 21
    },
    {
        "title": "昨以拙诗十首寄西川杜相公相公亦以新作十首惠然报示首数虽等工拙不伦重以一章用伸答谢",
        "author": "白居易",
        "biography": "",
        "paragraphs": [
            "诗家律手在成都，权与寻常将相殊。剪截五言兼用钺，",
            "篇数虽同光价异，十鱼目换十骊珠。"
        ],
        "notes": [
            ""
        ],
        "volume": "卷四百四十九",
        "no#": 22
    },
    {
        "title": "和汴州令狐相公新于郡内栽竹百竿拆壁开轩旦夕对玩偶题七言五韵",
        "author": "白居易",
        "biography": "",
        "paragraphs": [
            "梁园修竹旧传名，园废年深竹不生。千亩荒凉寻未得，",
            "烟叶蒙笼侵夜色，风枝萧飒欲秋声。更登楼望尤堪重，"
        ],
        "notes": [
            ""
        ],
        "volume": "卷四百四十九",
        "no#": 23
    },
    {
        "title": "重答汝州李六使君见和忆吴中旧游五首",
        "author": "白居易",
        "biography": "",
        "paragraphs": [
            "为忆娃宫与虎丘，玩君新作不能休。蜀笺写出篇篇好，",
            "由来事过多堪惜，何况苏州胜汝州。"
        ],
        "notes": [
            ""
        ],
        "volume": "卷四百四十九",
        "no#": 24
    },
    {
        "title": "见殷尧藩侍御忆江南诗三十首诗中多叙苏杭胜事余尝典二郡因继和之",
        "author": "白居易",
        "biography": "",
        "paragraphs": [
            "江南名郡数苏杭，写在殷家三十章。君是旅人犹苦忆，",
            "为念旧游终一去，扁舟直拟到沧浪。"
        ],
        "notes": [
            ""
        ],
        "volume": "卷四百四十九",
        "no#": 25
    },
    {
        "title": "闻新蝉赠刘二十八",
        "author": "白居易",
        "biography": "",
        "paragraphs": [
            "蝉发一声时，槐花带两枝。只应催我老，兼遣报君知。",
            "白发生头速，青云入手迟。无过一杯酒，相劝数开眉。"
        ],
        "notes": [
            ""
        ],
        "volume": "卷四百四十九",
        "no#": 26
    },
    {
        "title": "赠王山人",
        "author": "白居易",
        "biography": "",
        "paragraphs": [
            "玉芝观里王居士，服气餐霞善养身。夜后不闻龟喘息，",
            "贵重荣华轻寿命，知君闷见世间人。"
        ],
        "notes": [
            ""
        ],
        "volume": "卷四百四十九",
        "no#": 27
    },
    {
        "title": "和刘郎中学士题集贤阁",
        "author": "白居易",
        "biography": "",
        "paragraphs": [
            "朱阁青山高庳齐，与君才子作诗题。傍闻大内笙歌近，",
            "欲知丞相优贤意，百步新廊不蹋泥。"
        ],
        "notes": [
            ""
        ],
        "volume": "卷四百四十九",
        "no#": 28
    },
    {
        "title": "观幻",
        "author": "白居易",
        "biography": "",
        "paragraphs": [
            "有起皆因灭，无暌不暂同。从欢终作戚，转苦又成空。",
            "次第花生眼，须臾烛过风。更无寻觅处，鸟迹印空中。"
        ],
        "notes": [
            ""
        ],
        "volume": "卷四百四十九",
        "no#": 29
    },
    {
        "title": "病假中庞少尹携鱼酒相过",
        "author": "白居易",
        "biography": "",
        "paragraphs": [
            "宦情牢落年将暮，病假联绵日渐深。被老相催虽白首，",
            "劳动故人庞阁老，提鱼携酒远相寻。"
        ],
        "notes": [
            ""
        ],
        "volume": "卷四百四十九",
        "no#": 30
    },
    {
        "title": "听田顺儿歌",
        "author": "白居易",
        "biography": "",
        "paragraphs": [
            "戛玉敲冰声未停，嫌云不遏入青冥。",
            "争得黄金满衫袖，一时抛与断年听。"
        ],
        "notes": [
            ""
        ],
        "volume": "卷四百四十九",
        "no#": 31
    },
    {
        "title": "听曹刚琵琶兼示重莲",
        "author": "白居易",
        "biography": "",
        "paragraphs": [
            "拨拨弦弦意不同，胡啼番语两玲珑。",
            "谁能截得曹刚手，插向重莲衣袖中。"
        ],
        "notes": [
            ""
        ],
        "volume": "卷四百四十九",
        "no#": 32
    },
    {
        "title": "酬令狐相公春日寻花见寄六韵",
        "author": "白居易",
        "biography": "",
        "paragraphs": [
            "病卧帝王州，花时不得游。老应随日至，春肯为人留。",
            "粉坏杏将谢，火繁桃尚稠。白飘僧院地，红落酒家楼。",
            "空里雪相似，晚来风不休。吟君怅望句，如到曲江头。"
        ],
        "notes": [
            ""
        ],
        "volume": "卷四百四十九",
        "no#": 33
    },
    {
        "title": "和刘郎中曲江春望见示",
        "author": "白居易",
        "biography": "",
        "paragraphs": [
            "芳景多游客，衰翁独在家。肺伤妨饮酒，眼痛忌看花。",
            "寺路随江曲，宫墙夹道斜。羡君犹壮健，不枉度年华。"
        ],
        "notes": [
            ""
        ],
        "volume": "卷四百四十九",
        "no#": 34
    },
    {
        "title": "送东都留守令狐尚书赴任",
        "author": "白居易",
        "biography": "",
        "paragraphs": [
            "翠华黄屋未东巡，碧洛青嵩付大臣。地称高情多水竹，",
            "歌酒家家花处处，莫空管领上阳春。"
        ],
        "notes": [
            ""
        ],
        "volume": "卷四百四十九",
        "no#": 35
    },
    {
        "title": "自题新昌居止，因招杨郎中小饮",
        "author": "白居易",
        "biography": "",
        "paragraphs": [
            "地偏坊远巷仍斜，最近东头是白家。宿雨长齐邻舍柳，",
            "能到南园同醉否，笙歌随分有些些。"
        ],
        "notes": [
            ""
        ],
        "volume": "卷四百四十九",
        "no#": 36
    },
    {
        "title": "南园试小乐",
        "author": "白居易",
        "biography": "",
        "paragraphs": [
            "小园斑驳花初发，新乐铮𪭢教欲成。红萼紫房皆手植，",
            "不饮一杯听一曲，将何安慰老心情。"
        ],
        "notes": [
            ""
        ],
        "volume": "卷四百四十九",
        "no#": 37
    },
    {
        "title": "和微之春日投简阳明洞天五十韵",
        "author": "白居易",
        "biography": "",
        "paragraphs": [
            "青阳行已半，白日坐将徂。越国强仍大，稽城高且孤。",
            "利饶盐煮海，名胜水澄湖。牛斗天垂象，台明地展图。",
            "瑰奇填市井，佳丽溢闉阇。勾践遗风霸，西施旧俗姝。",
            "船头龙夭矫，桥脚兽睢盱。乡味珍蟛蚏，时鲜贵鹧鸪。",
            "语言诸夏异，衣服一方殊。捣练蛾眉婢，鸣榔蛙角奴。",
            "江清敌伊洛，山翠胜荆巫。华表双栖鹤，联樯几点乌。",
            "烟波分渡口，云树接城隅。涧远松如画，洲平水似铺。",
            "绿科秧早稻，紫笋折新芦。暖蹋泥中藕，香寻石上蒲。",
            "雨来萌尽达，雷后蛰全苏。柳眼黄丝颣，花房绛蜡珠。",
            "林风新竹折，野烧老桑枯。带亸长枝蕙，钱穿短贯榆。",
            "暄和生野菜，卑湿长街芜。女浣纱相伴，儿烹鲤一呼。",
            "山魈啼稚子，林狖挂山都。产业论蚕蚁，孳生计鸭雏。",
            "泉岩雪飘洒，苔壁锦漫糊。堰限舟航路，堤通车马途。",
            "耶溪岸回合，禹庙径盘纡。洞穴何因凿，星槎谁与刳。",
            "石凹仙药臼，峰峭佛香炉。去为投金简，来因挈玉壶。",
            "贵仍招客宿，健未要人扶。闻望贤丞相，仪形美丈夫。",
            "前驱驻旌旆，偏坐列笙竽。刺史旟翻隼，尚书履曳凫。",
            "学禅超后有，观妙造虚无。髻里传僧宝，环中得道枢。",
            "登楼诗八咏，置砚赋三都。捧拥罗将绮，趋跄紫与朱。",
            "庙谟藏稷契，兵略贮孙吴。令下三军整，风高四海趋。",
            "千家得慈母，六郡事严姑。重士过三哺，轻财抵一铢。",
            "送觥歌宛转，嘲妓笑卢胡。佐饮时炮鳖，蠲酲数鲙鲈。",
            "醉乡虽咫尺，乐事亦须臾。若不中贤圣，何由外智愚。",
            "伊予一生志，我尔百年躯。江上三千里，城中十二衢。",
            "出多无伴侣，归只对妻孥。白首青山约，抽身去得无。"
        ],
        "notes": [
            ""
        ],
        "volume": "卷四百四十九",
        "no#": 38
    },
    {
        "title": "酬郑侍御多雨春空过诗三十韵",
        "author": "白居易",
        "biography": "",
        "paragraphs": [
            "南雨来多滞，东风动即狂。月行离毕急，龙走召云忙。",
            "鬼转雷车响，蛇腾电策光。浸淫天似漏，沮洳地成疮。",
            "惨澹阴烟白，空蒙宿雾黄。暗遮千里目，闷结九回肠。",
            "寂寞羁臣馆，深沉思妇房。镜昏鸾灭影，衣润麝消香。",
            "兰湿难纫佩，花凋易落妆。沾黄莺翅重，滋绿草心长。",
            "紫陌皆泥泞，黄污共淼茫。恐霖成怪沴，望霁剧祯祥。",
            "楚柳腰肢亸，湘筠涕泪滂。昼昏疑是夜，阴盛胜于阳。",
            "居士巾皆垫，行人盖尽张。跳蛙还屡出，移蚁欲深藏。",
            "端坐交游废，闲行去步妨。愁生垂白叟，恼杀蹋青娘。",
            "变海常须虑，为鱼慎勿忘。此时方共惧，何处可相将。",
            "已望东溟祷，仍封北户禳。却思逢旱魃，谁喜见商羊。",
            "预怕为蚕病，先忧作麦伤。惠应施浃洽，政岂假揄扬。",
            "祀典修咸秩，农书振满床。丹诚期恳苦，白日会昭彰。",
            "赈廪赒饥户，苫城备坏墙。且当营岁事，宁暇惜年芳。",
            "德胜令灾弭，人安在吏良。尚书心若此，不枉系金章。"
        ],
        "notes": [
            ""
        ],
        "volume": "卷四百四十九",
        "no#": 39
    },
    {
        "title": "和春深二十首",
        "author": "白居易",
        "biography": "",
        "paragraphs": [
            "何处春深好，春深富贵家。马为中路鸟，妓作后庭花。",
            "罗绮驱论队，金银用断车。眼前何所苦，唯苦日西斜。",
            "何处春深好，春深贫贱家。荒凉三径草，冷落四邻花。",
            "奴困归佣力，妻愁出赁车。途穷平路险，举足剧褒斜。",
            "何处春深好，春深执政家。凤池添砚水，鸡树落衣花。",
            "诏借当衢宅，恩容上殿车。延英开对久，门与日西斜。",
            "何处春深好，春深方镇家。通犀排带胯，瑞鹘勘袍花。",
            "飞絮冲球马，垂杨拂妓车。戎装拜春设，左握宝刀斜。",
            "何处春深好，春深刺史家。阴繁棠布叶，岐秀麦分花。",
            "五匹鸣珂马，双轮画轼车。和风引行乐，叶叶隼旟斜。",
            "何处春深好，春深学士家。凤书裁五色，马鬣剪三花。",
            "蜡炬开明火，银台赐物车。相逢不敢揖，彼此帽低斜。",
            "何处春深好，春深女学家。惯看温室树，饱识浴堂花。",
            "御印提随仗，香笺把下车。宋家宫样髻，一片绿云斜。",
            "何处春深好，春深御史家。絮萦骢马尾，蝶绕绣衣花。",
            "破柱行持斧，埋轮立驻车。入班遥认得，鱼贯一行斜。",
            "何处春深好，春深迁客家。一杯寒食酒，万里故园花。",
            "炎瘴蒸如火，光阴走似车。为忧𫛳鸟至，只恐日光斜。",
            "何处春深好，春深经业家。唯求太常第，不管曲江花。",
            "折桂名惭郤，收萤志慕车。官场泥补处，最怕寸阴斜。",
            "何处春深好，春深隐士家。野衣裁薜叶，山饭晒松花。",
            "兰索纫幽佩，蒲轮驻软车。林间箕踞坐，白眼向人斜。",
            "何处春深好，春深渔父家。松湾随棹月，桃浦落船花。",
            "投饵移轻楫，牵轮转小车。萧萧芦叶里，风起钓丝斜。",
            "何处春深好，春深潮户家。涛翻三月雪，浪喷四时花。",
            "曳练驰千马，惊雷走万车。余波落何处，江转富阳斜。",
            "何处春深好，春深痛饮家。十分杯里物，五色眼前花。",
            "𫗦歠眠糟瓮，流涎见麹车。中山一沉醉，千度日西斜。",
            "何处春深好，春深上巳家。兰亭席上酒，曲洛岸边花。",
            "弄水游童棹，湔裾小妇车。齐桡争渡处，一匹锦标斜。",
            "何处春深好，春深寒食家。玲珑镂鸡子，宛转彩球花。",
            "碧草追游骑，红尘拜扫车。秋千细腰女，摇曳逐风斜。",
            "何处春深好，春深博弈家。一先争破眼，六聚斗成花。",
            "鼓应投壶马，兵冲象戏车。弹棋局上事，最妙是长斜。",
            "何处春深好，春深嫁女家。紫排襦上雉，黄帖鬓边花。",
            "转烛初移障，鸣环欲上车。青衣传毡褥，锦绣一条斜。",
            "何处春深好，春深娶妇家。两行笼里烛，一树扇间花。",
            "宾拜登华席，亲迎障幰车。催妆诗未了，星斗渐倾斜。",
            "何处春深好，春深妓女家。眉欺杨柳叶，裙妒石榴花。",
            "兰麝熏行被，金铜钉坐车。杭州苏小小，人道最夭斜。"
        ],
        "notes": [
            ""
        ],
        "volume": "卷四百四十九",
        "no#": 40
    },
    {
        "title": "咏家酝十韵",
        "author": "白居易",
        "biography": "",
        "paragraphs": [
            "独醒从古笑灵均，长醉如今𢽾伯伦。旧法依稀传自杜，",
            "酿糯岂劳炊范黍，撇𥬠何假漉陶巾。常嫌竹叶犹凡浊，",
            "捧疑明水从空化，饮似阳和满腹春。色洞玉壶无表里，",
            "应是世间贤圣物，与君还往拟终身。"
        ],
        "notes": [
            ""
        ],
        "volume": "卷四百四十九",
        "no#": 41
    },
    {
        "title": "池鹤二首",
        "author": "白居易",
        "biography": "",
        "paragraphs": [
            "高竹笼前无伴侣，乱鸡群里有风标。低头乍恐丹砂落，",
            "临风一唳思何事，怅望青田云水遥。",
            "池中此鹤鹤中稀，恐是辽东老令威。带雪松枝翘膝胫，",
            "若问故巢知处在，主人相恋未能归。"
        ],
        "notes": [
            ""
        ],
        "volume": "卷四百四十九",
        "no#": 42
    },
    {
        "title": "对酒五首",
        "author": "白居易",
        "biography": "",
        "paragraphs": [
            "巧拙贤愚相是非，何如一醉尽忘机。",
            "君知天地中宽窄，雕鹗鸾皇各自飞。",
            "蜗牛角上争何事，石火光中寄此身。",
            "随富随贫且欢乐，不开口笑是痴人。",
            "丹砂见火去无迹，白发泥人来不休。",
            "赖有酒仙相暖热，松乔醉即到前头。",
            "百岁无多时壮健，一春能几日晴明。",
            "相逢且莫推辞醉，听唱阳关第四声。",
            "昨日低眉问疾来，今朝收泪吊人回。",
            "眼前流例君看取，且遣琵琶送一杯。"
        ],
        "notes": [
            ""
        ],
        "volume": "卷四百四十九",
        "no#": 43
    },
    {
        "title": "僧院花",
        "author": "白居易",
        "biography": "",
        "paragraphs": [
            "欲悟色空为佛事，故栽芳树在僧家。",
            "细看便是华严偈，方便风开智慧花。"
        ],
        "notes": [
            ""
        ],
        "volume": "卷四百四十九",
        "no#": 44
    },
    {
        "title": "老戒",
        "author": "白居易",
        "biography": "",
        "paragraphs": [
            "我有白头戒，闻于韩侍郎。老多忧活计，病更恋班行。",
            "矍铄夸身健，周遮说话长。不知吾免否，两鬓已成霜。"
        ],
        "notes": [
            ""
        ],
        "volume": "卷四百四十九",
        "no#": 45
    },
    {
        "title": "洛桥寒食日作十韵",
        "author": "白居易",
        "biography": "",
        "paragraphs": [
            "上苑风烟好，中桥道路平。蹴球尘不起，泼火雨新晴。",
            "宿醉头仍重，晨游眼乍明。老慵虽省事，春诱尚多情。",
            "遇客踟蹰立，寻花取次行。连钱嚼金勒，凿落写银罂。",
            "府酝伤教送，官娃岂要迎。舞腰那及柳，歌舌不如莺。",
            "乡国真堪恋，光阴可合轻。三年遇寒食，尽在洛阳城。"
        ],
        "notes": [
            ""
        ],
        "volume": "卷四百四十九",
        "no#": 46
    },
    {
        "title": "快活",
        "author": "白居易",
        "biography": "",
        "paragraphs": [
            "可惜莺啼花落处，一壶浊酒送残春。可怜月好风凉夜，",
            "谁知将相王侯外，别有优游快活人。"
        ],
        "notes": [
            ""
        ],
        "volume": "卷四百四十九",
        "no#": 47
    },
    {
        "title": "送令狐相公赴太原",
        "author": "白居易",
        "biography": "",
        "paragraphs": [
            "六纛双旌万铁衣，并汾旧路满光辉。青衫书记何年去，",
            "此都莫作多时计，再为苍生入紫微。"
        ],
        "notes": [
            ""
        ],
        "volume": "卷四百四十九",
        "no#": 48
    },
    {
        "title": "不出",
        "author": "白居易",
        "biography": "",
        "paragraphs": [
            "簷前新叶覆残花，席上余杯对早茶。",
            "好是老身销日处，谁能骑马傍人家。"
        ],
        "notes": [
            ""
        ],
        "volume": "卷四百四十九",
        "no#": 49
    },
    {
        "title": "惜落花",
        "author": "白居易",
        "biography": "",
        "paragraphs": [
            "夜来风雨急，无复旧花林。枝上三分落，园中二寸深。",
            "日斜啼鸟思，春尽老人心。莫怪添杯饮，情多酒不禁。"
        ],
        "notes": [
            ""
        ],
        "volume": "卷四百四十九",
        "no#": 50
    },
    {
        "title": "老病",
        "author": "白居易",
        "biography": "",
        "paragraphs": [
            "昼听笙歌夜醉眠，若非月下即花前。",
            "如今老病须知分，不负春来二十年。"
        ],
        "notes": [
            ""
        ],
        "volume": "卷四百四十九",
        "no#": 51
    },
    {
        "title": "忆晦叔",
        "author": "白居易",
        "biography": "",
        "paragraphs": [
            "游山弄水携诗卷，看月寻花把酒杯。",
            "六事尽思君作伴，几时归到洛阳来。"
        ],
        "notes": [
            ""
        ],
        "volume": "卷四百四十九",
        "no#": 52
    },
    {
        "title": "送徐州高仆射赴镇",
        "author": "白居易",
        "biography": "",
        "paragraphs": [
            "大红旆引碧幢旌，新拜将军指点行。战将易求何足贵，",
            "应笑蹉跎白头尹，风尘唯管洛阳城。"
        ],
        "notes": [
            ""
        ],
        "volume": "卷四百四十九",
        "no#": 53
    },
    {
        "title": "琴酒",
        "author": "白居易",
        "biography": "",
        "paragraphs": [
            "耳根得听琴初畅，心地忘机酒半酣。",
            "若使启期兼解醉，应言四乐不言三。"
        ],
        "notes": [
            ""
        ],
        "volume": "卷四百四十九",
        "no#": 54
    },
    {
        "title": "听幽兰",
        "author": "白居易",
        "biography": "",
        "paragraphs": [
            "琴中古曲是幽兰，为我殷勤更弄看。",
            "欲得身心俱静好，自弹不及听人弹。"
        ],
        "notes": [
            ""
        ],
        "volume": "卷四百四十九",
        "no#": 55
    },
    {
        "title": "六年秋重题白莲",
        "author": "白居易",
        "biography": "",
        "paragraphs": [
            "素房含露玉冠鲜，绀叶摇风钿扇圆。本是吴州供进藕，",
            "不独池中花故旧，兼乘旧日采花船。"
        ],
        "notes": [
            ""
        ],
        "volume": "卷四百四十九",
        "no#": 56
    },
    {
        "title": "元相公挽歌词三首",
        "author": "白居易",
        "biography": "",
        "paragraphs": [
            "铭旌官重威仪盛，骑吹声繁卤簿长。",
            "后魏帝孙唐宰相，六年七月葬咸阳。",
            "墓门已闭笳箫去，唯有夫人哭不休。",
            "苍苍露草咸阳垄，此是千秋第一秋。",
            "送葬万人皆惨澹，反虞驷马亦悲鸣。",
            "琴书剑佩谁收拾，三岁遗孤新学行。"
        ],
        "notes": [
            ""
        ],
        "volume": "卷四百四十九",
        "no#": 57
    },
    {
        "title": "卧听法曲霓裳",
        "author": "白居易",
        "biography": "",
        "paragraphs": [
            "金磬玉笙调已久，牙床角枕睡常迟。朦胧闲梦初成后，",
            "起尝残酌听余曲，斜背银缸半下帷。"
        ],
        "notes": [
            ""
        ],
        "volume": "卷四百四十九",
        "no#": 58
    },
    {
        "title": "结之",
        "author": "白居易",
        "biography": "",
        "paragraphs": [
            "欢爱今何在，悲啼亦是空。同为一夜梦，共过十年中。"
        ],
        "notes": [
            ""
        ],
        "volume": "卷四百四十九",
        "no#": 59
    },
    {
        "title": "五凤楼晚望",
        "author": "白居易",
        "biography": "",
        "paragraphs": [
            "晴阳晚照湿烟销，五凤楼高天泬寥。野绿全经朝雨洗，",
            "自入秋来风景好，就中最好是今朝。"
        ],
        "notes": [
            ""
        ],
        "volume": "卷四百四十九",
        "no#": 60
    },
    {
        "title": "寄刘苏州",
        "author": "白居易",
        "biography": "",
        "paragraphs": [
            "去年八月哭微之，今年八月哭敦诗。何堪老泪交流日，",
            "同年同病同心事，除却苏州更是谁。"
        ],
        "notes": [
            ""
        ],
        "volume": "卷四百四十九",
        "no#": 61
    },
    {
        "title": "送客",
        "author": "白居易",
        "biography": "",
        "paragraphs": [
            "病上篮舆相送来，衰容秋思两悠哉。",
            "凉风袅袅吹槐子，却请行人劝一杯。"
        ],
        "notes": [
            ""
        ],
        "volume": "卷四百四十九",
        "no#": 62
    },
    {
        "title": "秋思",
        "author": "白居易",
        "biography": "",
        "paragraphs": [
            "夕照红于烧，晴空碧胜蓝。兽形云不一，弓势月初三。",
            "雁思来天北，砧愁满水南。萧条秋气味，未老已深谙。"
        ],
        "notes": [
            ""
        ],
        "volume": "卷四百四十九",
        "no#": 63
    },
    {
        "title": "酬梦得秋夕不寐见寄",
        "author": "白居易",
        "biography": "",
        "paragraphs": [
            "碧簟绛纱帐，夜凉风景清。病闻和药气，渴听碾茶声。",
            "露竹偷灯影，烟松护月明。何言千里隔，秋思一时生。"
        ],
        "notes": [
            ""
        ],
        "volume": "卷四百四十九",
        "no#": 64
    },
    {
        "title": "题周家歌者",
        "author": "白居易",
        "biography": "",
        "paragraphs": [
            "清紧如敲玉，深圆似转簧。一声肠一断，能有几多肠。"
        ],
        "notes": [
            ""
        ],
        "volume": "卷四百四十九",
        "no#": 65
    },
    {
        "title": "忆梦得",
        "author": "白居易",
        "biography": "",
        "paragraphs": [
            "齿发各蹉跎，疏慵与病和。爱花心在否，见酒兴如何。",
            "年长风情少，官高俗虑多。几时红烛下，闻唱竹枝歌。"
        ],
        "notes": [
            ""
        ],
        "volume": "卷四百四十九",
        "no#": 66
    },
    {
        "title": "赠同座",
        "author": "白居易",
        "biography": "",
        "paragraphs": [
            "春黛双蛾嫩，秋蓬两鬓侵。谋欢身太晚，恨老意弥深。",
            "薄解灯前舞，尤能酒后吟。花丛便不入，犹自未甘心。"
        ],
        "notes": [
            ""
        ],
        "volume": "卷四百四十九",
        "no#": 67
    },
    {
        "title": "失婢",
        "author": "白居易",
        "biography": "",
        "paragraphs": [
            "宅院小墙庳，坊门帖榜迟。旧恩惭自薄，前事悔难追。",
            "笼鸟无常主，风花不恋枝。今宵在何处，唯有月明知。"
        ],
        "notes": [
            ""
        ],
        "volume": "卷四百四十九",
        "no#": 68
    },
    {
        "title": "夜招晦叔",
        "author": "白居易",
        "biography": "",
        "paragraphs": [
            "庭草留霜池结冰，黄昏钟绝冻云凝。碧毡帐上正飘雪，",
            "为君更奏湘神曲，夜就侬来能不能。"
        ],
        "notes": [
            ""
        ],
        "volume": "卷四百四十九",
        "no#": 69
    },
    {
        "title": "戏答皇甫监",
        "author": "白居易",
        "biography": "",
        "paragraphs": [
            "寒宵劝酒君须饮，君是孤眠七十身。",
            "莫道非人身不暖，十分一醆暖于人。"
        ],
        "notes": [
            ""
        ],
        "volume": "卷四百四十九",
        "no#": 70
    },
    {
        "title": "和杨师皋伤小姬英英",
        "author": "白居易",
        "biography": "",
        "paragraphs": [
            "自从娇𫘤一相依，共见杨花七度飞。玳瑁床空收枕席，",
            "坟上少啼留取泪，明年寒食更沾衣。"
        ],
        "notes": [
            ""
        ],
        "volume": "卷四百四十九",
        "no#": 71
    },
    {
        "title": "池边即事",
        "author": "白居易",
        "biography": "",
        "paragraphs": [
            "毡帐胡琴出塞曲，兰塘越棹弄潮声。",
            "何言此处同风月，蓟北江南万里情。"
        ],
        "notes": [
            ""
        ],
        "volume": "卷四百四十九",
        "no#": 72
    },
    {
        "title": "闻乐感邻",
        "author": "白居易",
        "biography": "",
        "paragraphs": [
            "老去亲朋零落尽，秋来弦管感伤多。尚书宅畔悲邻笛，",
            "欢娱未足身先去，争奈书生薄命何。"
        ],
        "notes": [
            ""
        ],
        "volume": "卷四百四十九",
        "no#": 73
    }
]