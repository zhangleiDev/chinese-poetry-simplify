[
    {
        "title": "奉和圣制赐诸州刺史应制以题坐右",
        "author": "张说",
        "biography": "",
        "paragraphs": [
            "文明遍禹迹，鳏寡达尧心。正在亲人守，能令王泽深。",
            "朝廷多秀士，熔炼比精金。犀节同分命，熊轩各外临。",
            "圣主赋新诗，穆若听熏琴。先言教为本，次言则是钦。",
            "三时农不夺，午夜犬无侵。愿使天宇内，品物遂浮沉。",
            "寄情群飞鹤，千里一扬音。共蹑华胥梦，龚黄安足寻。"
        ],
        "notes": [
            ""
        ],
        "volume": "卷八十六",
        "no#": 1
    },
    {
        "title": "奉和圣制送宇文融安辑户口应制",
        "author": "张说",
        "biography": "",
        "paragraphs": [
            "至德临天下，劳情遍九围。念兹人去本，蓬转将何依。",
            "外避征戍数，内伤亲党稀。嗟不逢明盛，胡能照隐微。",
            "柏台简行李，兰殿锡朝衣。别曲动秋风，恩令生春辉。",
            "使出四海安，诏下万心归。怍非夔龙佐，徒歌鸿雁飞。"
        ],
        "notes": [
            ""
        ],
        "volume": "卷八十六",
        "no#": 2
    },
    {
        "title": "奉和圣制过晋阳宫应制",
        "author": "张说",
        "biography": "",
        "paragraphs": [
            "太原俗尚武，高皇初奋庸。星轩三晋躔，土乐二尧封。",
            "北风遂举鹏，西河亦上龙。至德起王业，继明赖人雍。",
            "六合启昌期，再兴广圣踪。传呼大驾来，文物如云从。",
            "连营火百里，纵观人千重。翠华渡汾水，白日崒罕峰。",
            "枌榆恩赏洽，桑梓旧情恭。往运感不追，清时惜难逢。",
            "诗发尊祖心，颂刊盛德容。愿君及春事，回舆绥万邦。"
        ],
        "notes": [
            ""
        ],
        "volume": "卷八十六",
        "no#": 3
    },
    {
        "title": "奉和圣制行次成皋应制",
        "author": "张说",
        "biography": "",
        "paragraphs": [
            "夏氏阶隋乱，自言河朔雄。王师进谷水，兵气临山东。",
            "前扫成皋阵，却下洛阳宫。义合帝图起，威加天宇同。",
            "轩台百年外，虞典一巡中。战龙思王业，倚马赋神功。"
        ],
        "notes": [
            ""
        ],
        "volume": "卷八十六",
        "no#": 4
    },
    {
        "title": "奉和圣制温汤对雪应制",
        "author": "张说",
        "biography": "",
        "paragraphs": [
            "瑞雪带寒风，寒风入阴管。阴管方凝闭，寒风复凄断。",
            "宫似瑶林匝，庭如月华满。正赓挟纩词，非近温泉暖。"
        ],
        "notes": [
            ""
        ],
        "volume": "卷八十六",
        "no#": 5
    },
    {
        "title": "奉和圣制义成校猎喜雪应制",
        "author": "张说",
        "biography": "",
        "paragraphs": [
            "文教资武功，郊畋阅邦政。不知仁育久，徒看禽兽盛。",
            "夜霰氛埃灭，朝日山川净。绰仗飞走繁，抨弦筋角劲。",
            "帝射参神道，龙驰合人性。五豝连一发，百中皆先命。",
            "勇爵均万夫，雄图罗七圣。星为吉符老，雪作丰年庆。",
            "喜听行猎诗，威神入军令。"
        ],
        "notes": [
            ""
        ],
        "volume": "卷八十六",
        "no#": 6
    },
    {
        "title": "清明日诏宴宁王山池赋得飞字",
        "author": "张说",
        "biography": "",
        "paragraphs": [
            "今日清明宴，佳境惜芳菲。摇扬花杂下，娇啭莺乱飞。",
            "绿渚传歌榜，红桥度舞旗。和风偏应律，细雨不沾衣。",
            "承恩如改火，春去春来归。"
        ],
        "notes": [
            ""
        ],
        "volume": "卷八十六",
        "no#": 7
    },
    {
        "title": "四月十三日诏宴宁王亭子赋得好字",
        "author": "张说",
        "biography": "",
        "paragraphs": [
            "何许承恩宴，山亭风日好。绿嫩鸣鹤洲，阴秾斗鸡道。",
            "果思夏来茂，花嫌春去早。行乐无限时，皇情及芳草。"
        ],
        "notes": [
            ""
        ],
        "volume": "卷八十六",
        "no#": 8
    },
    {
        "title": "药园宴武辂沙将军赋得洛字",
        "author": "张说",
        "biography": "",
        "paragraphs": [
            "东第乘余兴，南园宴清洛。文学引邹枚，歌钟陈卫霍。",
            "风高大夫树，露下将军药。待闻出塞还，丹青上麟阁。"
        ],
        "notes": [
            ""
        ],
        "volume": "卷八十六",
        "no#": 9
    },
    {
        "title": "修书院学士奉敕宴梁王宅赋得树字",
        "author": "张说",
        "biography": "",
        "paragraphs": [
            "虎殿成鸿业，猿岩题凤赋。既荷大君恩，还蒙小山遇。",
            "秋吹迎弦管，凉云生竹树。共惜朱邸欢，无辞洛城暮。"
        ],
        "notes": [
            ""
        ],
        "volume": "卷八十六",
        "no#": 10
    },
    {
        "title": "夕宴房主簿舍",
        "author": "张说",
        "biography": "",
        "paragraphs": [
            "岁晏关雍空，风急河渭冰。薄游羁物役，微尚惬远凭。",
            "旅馆月宿永，闭扃云思兴。伊人美修夜，朋酒惠来称。",
            "交谈既清雅，琴吹亦凄凝。不逢君蹇涸，幽意长郁蒸。"
        ],
        "notes": [
            ""
        ],
        "volume": "卷八十六",
        "no#": 11
    },
    {
        "title": "行从方秀川与刘评事文同宿",
        "author": "张说",
        "biography": "",
        "paragraphs": [
            "方秀美盘游，频年降天罕。水共伊川接，山将阙门断。",
            "捧日照恩华，攀云引疲散。野宿霜入帐，孤衾寒不暖。",
            "静闻宫漏疏，卧视庭月满。开炉命温酎，中夜发清管。",
            "风送关山长，气遒星岁短。寓言情思惬，适兴真意坦。",
            "寰中病羁挂，方外嫌纵诞。愿君乐盛时，无嗟带纕缓。"
        ],
        "notes": [
            ""
        ],
        "volume": "卷八十六",
        "no#": 12
    },
    {
        "title": "送郭大夫元振再使吐蕃",
        "author": "张说",
        "biography": "",
        "paragraphs": [
            "犬戎废东献，汉使驰西极。长策问酋渠，猜阻自夷殛。",
            "容发徂边岁，旌裘敝海色。五年一见家，妻子不相识。",
            "武库兵犹动，金方事未息。远图待才智，苦节输筋力。",
            "脱刀赠分手，书带加餐食。知君万里侯，立功在异域。"
        ],
        "notes": [
            ""
        ],
        "volume": "卷八十六",
        "no#": 13
    },
    {
        "title": "送李侍郎迥秀薛长史季昶同赋得水字",
        "author": "张说",
        "biography": "",
        "paragraphs": [
            "汉郡接胡庭，幽并对烽垒。旌旗按部曲，文武惟卿士。",
            "薛公善筹划，李相威边鄙。中冀分两河，长城各万里。",
            "藉马黄花塞，搜兵白狼水。胜敌在安人，为君汗青史。"
        ],
        "notes": [
            ""
        ],
        "volume": "卷八十六",
        "no#": 14
    },
    {
        "title": "别平一师",
        "author": "张说",
        "biography": "",
        "paragraphs": [
            "王子不事俗，高驾眇难追。茅土非屑盼，倾城无乐资。",
            "宴坐深林中，三世同一时。皎皎独往心，不为尘网欺。",
            "朅来已复去，今去何来思。回首谢同行，勤会安请期。"
        ],
        "notes": [
            ""
        ],
        "volume": "卷八十六",
        "no#": 15
    },
    {
        "title": "送王光庭",
        "author": "张说",
        "biography": "",
        "paragraphs": [
            "同居洛阳陌，经日懒相求。及尔江湖去，言别怅悠悠。",
            "楚云眇羁翼，海月倦行舟。爱而不可见，徒嗟芳岁流。"
        ],
        "notes": [
            ""
        ],
        "volume": "卷八十六",
        "no#": 16
    },
    {
        "title": "新都南亭送郭元振卢崇道",
        "author": "张说",
        "biography": "",
        "paragraphs": [
            "竹径女萝蹊，莲洲文石堤。静深人俗断，寻玩往还迷。",
            "碧潭秀初月，素林惊夕栖。褰幌纳蟾影，理琴听猿啼。",
            "佳辰改宿昔，胜寄坐睽携。长怀赏心爱，如玉复如珪。"
        ],
        "notes": [
            ""
        ],
        "volume": "卷八十六",
        "no#": 17
    },
    {
        "title": "赠崔公",
        "author": "张说",
        "biography": "",
        "paragraphs": [
            "我闻西汉日，四老南山幽。长歌紫芝秀，高卧白云浮。",
            "朝野光尘绝，榛芜年貌秋。一朝驱驷马，连辔入龙楼。",
            "昔遁高皇去，今从太子游。行藏惟圣节，福祸在人谋。",
            "卒能匡惠帝，岂不赖留侯。事随年代远，名与图籍留。",
            "平生钦淳德，慷慨景前修。蚌蛤伺阴兔，蛟龙望斗牛。",
            "无嗟异飞伏，同气幸相求。"
        ],
        "notes": [
            ""
        ],
        "volume": "卷八十六",
        "no#": 18
    },
    {
        "title": "赠赵公",
        "author": "张说",
        "biography": "",
        "paragraphs": [
            "湘东股肱守，心与帝乡期。舟楫中途蹇，风波复来思。",
            "嘉我常联翼，金貂侍玉墀。迹参前马圣，名缀鬻熊师。",
            "寒暑一何速，山川远间之。宁知洞庭上，独得平生时。",
            "精意微绝简，从权讨妙棋。林壑为予请，纷霭发华滋。",
            "流赏忽已散，惊帆杳难追。送君在南浦，侘傺投此词。"
        ],
        "notes": [
            ""
        ],
        "volume": "卷八十六",
        "no#": 19
    },
    {
        "title": "赠赵侍御",
        "author": "张说",
        "biography": "",
        "paragraphs": [
            "禄放迹异端，偏荒事同蹇。苟忘风波累，俱会云壑践。",
            "险式压西湖，侨庐对南岘。夜楼江月入，朝幌山云卷。",
            "山势远涛连，江途斜汉转。坐啸予多暇，行吟子独善。",
            "并辔躧郊郭，方舟玩游演。虚声万籁分，水色千里辨。",
            "不知岸阴谢，再见春露泫。绿壤发欣颜，华年助虫篆。",
            "上世时难接，古人情可选。泊渚烦为媒，多才怨成褊。",
            "长沙𫛳作赋，任道可知浅。请从三已心，荣辱两都遣。"
        ],
        "notes": [
            ""
        ],
        "volume": "卷八十六",
        "no#": 20
    },
    {
        "title": "答李伯鱼桐竹",
        "author": "张说",
        "biography": "",
        "paragraphs": [
            "结庐桐竹下，室迩人相深。接垣分竹径，隔户共桐阴。",
            "落花朝满岸，明月夜披林。竹有龙鸣管，桐留凤舞琴。",
            "奇声与高节，非吾谁赏心。"
        ],
        "notes": [
            ""
        ],
        "volume": "卷八十六",
        "no#": 21
    },
    {
        "title": "寄姚司马",
        "author": "张说",
        "biography": "",
        "paragraphs": [
            "共君春种瓜，本期清夏暑。瓜成人已去，失望将谁语。",
            "裛露摘香园，感味怀心许。偶逢西风便，因之寄鄂渚。"
        ],
        "notes": [
            ""
        ],
        "volume": "卷八十六",
        "no#": 22
    },
    {
        "title": "代书答姜七崔九",
        "author": "张说",
        "biography": "",
        "paragraphs": [
            "婀娜金闺树，离披野田草。虽殊两地荣，幸共三春好。",
            "花殊鸟飞处，叶镂虫行道。真心独感人，惆怅令人老。"
        ],
        "notes": [
            ""
        ],
        "volume": "卷八十六",
        "no#": 23
    },
    {
        "title": "代书寄吉十一",
        "author": "张说",
        "biography": "",
        "paragraphs": [
            "一雁雪上飞，值我衡阳道。口衔离别字，远寄当归草。",
            "目想春来迟，心惊寒去早。忆乡乘羽翮，慕侣盈怀抱。",
            "零落答故人，将随江树老。"
        ],
        "notes": [
            ""
        ],
        "volume": "卷八十六",
        "no#": 24
    },
    {
        "title": "代书寄薛四",
        "author": "张说",
        "biography": "",
        "paragraphs": [
            "孤雁东飞来，寄我纹与素。纹足经三象，素当综群务。",
            "远见故人心，一言重千金。答之彩毛翰，继以瑶华音。",
            "岁寒众木改，松柏心常在。"
        ],
        "notes": [
            ""
        ],
        "volume": "卷八十六",
        "no#": 25
    },
    {
        "title": "过蜀道山",
        "author": "张说",
        "biography": "",
        "paragraphs": [
            "我行春三月，山中百花开。披林入峭蒨，攀登陟崔嵬。",
            "白云半峰起，清江出峡来。谁知高深意，缅邈心幽哉。"
        ],
        "notes": [
            ""
        ],
        "volume": "卷八十六",
        "no#": 26
    },
    {
        "title": "蜀路二首",
        "author": "张说",
        "biography": "",
        "paragraphs": [
            "云埃夜澄廓，山日晓晴鲜。叶落苍江岸，鸿飞白露天。",
            "磷磷含水石，幂幂覆林烟。客心久无绪，秋风殊未然。",
            "徭蜀时未改，别家乡念盈。忆昨出门日，春风发鲜荣。",
            "及兹旋辕地，秋风满路生。昏晓思魏阙，梦寐还秦京。",
            "秦京开朱第，魏阙垂紫缨。幽独玄虚阁，不闻人马声。",
            "艺业为君重，名位为君轻。玉琴知调苦，宝镜对胆清。",
            "鹰饥常啄腥，凤饥亦待琼。于君自有属，物外岂能轻。"
        ],
        "notes": [
            ""
        ],
        "volume": "卷八十六",
        "no#": 27
    },
    {
        "title": "再使蜀道",
        "author": "张说",
        "biography": "",
        "paragraphs": [
            "眇眇葭萌道，苍苍褒斜谷。烟壑争晦深，云山共重复。",
            "古来风尘子，同眩望乡目。芸阁有儒生，轺车倦驰逐。",
            "青春客岷岭，白露摇江服。岁月镇羁孤，山川俄反复。",
            "鱼游恋深水，鸟迁恋乔木。如何别亲爱，坐去文章国。",
            "蟋蟀鸣户庭，蟏蛸网琴筑。"
        ],
        "notes": [
            ""
        ],
        "volume": "卷八十六",
        "no#": 28
    },
    {
        "title": "江路忆郡",
        "author": "张说",
        "biography": "",
        "paragraphs": [
            "雾敛江早明，星翻汉将没。卧闻峡猿响，起视榜人发。",
            "倚棹攀岸筱，凭船弄波月。水宿厌洲渚，晨光屡挥忽。",
            "林泽来不穷，烟波去无歇。结思笙竽里，摇情游侠窟。",
            "年貌不暂留，欢愉及玄发。云涓恋山海，禽马怀燕越。",
            "自非行役人，安知慕城阙。"
        ],
        "notes": [
            ""
        ],
        "volume": "卷八十六",
        "no#": 29
    },
    {
        "title": "过汉南城叹古坟",
        "author": "张说",
        "biography": "",
        "paragraphs": [
            "旧国多陵墓，荒凉无岁年。汹涌蔽平冈，汨若波涛连。",
            "上世千金子，潜卧九重泉。松柏剪无余，碑记灭罔传。",
            "葬于不毛地，咸谓楚先贤。事尽情可识，使人心怅然。"
        ],
        "notes": [
            ""
        ],
        "volume": "卷八十六",
        "no#": 30
    },
    {
        "title": "至尉氏",
        "author": "张说",
        "biography": "",
        "paragraphs": [
            "夕次阮公台，啸歌临爽垲。高名安足赖，故物今皆改。",
            "吾兄昔兹邑，遗爱称贤宰。桑中雉未飞，屋上乌犹在。",
            "途逢旧甿吏，城有同僚采。望尘远见迎，拂馆来欣待。",
            "慈惠留千室，友于存四海。始知鲁卫间，优劣相悬倍。"
        ],
        "notes": [
            ""
        ],
        "volume": "卷八十六",
        "no#": 31
    },
    {
        "title": "襄州景空寺题融上人兰若",
        "author": "张说",
        "biography": "",
        "paragraphs": [
            "高名出汉阴，禅阁跨香岑。众山既围绕，长川复回临。",
            "云峰晓灵变，风木夜虚吟。碧湫龙池满，苍松虎径深。",
            "旧知青岩意，偏入杳冥心。何由侣飞锡，从此脱朝簪。"
        ],
        "notes": [
            ""
        ],
        "volume": "卷八十六",
        "no#": 32
    },
    {
        "title": "巡边在河北作",
        "author": "张说",
        "biography": "",
        "paragraphs": [
            "抚剑空余勇，弯弧遂无力。老去事如何，据鞍长叹息。",
            "故交索将尽，后进稀相识。独怜半死心，尚有寒松直。"
        ],
        "notes": [
            ""
        ],
        "volume": "卷八十六",
        "no#": 33
    },
    {
        "title": "入海二首",
        "author": "张说",
        "biography": "",
        "paragraphs": [
            "乘桴入南海，海旷不可临。茫茫失方面，混混如凝阴。",
            "云山相出没，天地互浮沉。万里无涯际，云何测广深。",
            "潮波自盈缩，安得会虚心。",
            "海上三神山，逍遥集众仙。灵心岂不同，变化无常全。",
            "龙伯如人类，一钓两鼇连。金台此沦没，玉真时播迁。",
            "问子劳何事，江上泣经年。隰中生红草，所美非美然。"
        ],
        "notes": [
            ""
        ],
        "volume": "卷八十六",
        "no#": 34
    },
    {
        "title": "相州山池作",
        "author": "张说",
        "biography": "",
        "paragraphs": [
            "尝怀谢公咏，山水陶嘉月。及此年事衰，徒看众花发。",
            "观鱼乐何在，听鸟情都歇。星汉流不停，蓬莱去难越。",
            "邺中秋麦秀，淇上春云没。日见尘物空，如何静心阙。"
        ],
        "notes": [
            ""
        ],
        "volume": "卷八十六",
        "no#": 35
    },
    {
        "title": "岳州作",
        "author": "张说",
        "biography": "",
        "paragraphs": [
            "夜梦云阙间，从容簪履列。朝游洞庭上，缅望京华绝。",
            "潦收江未清，火退山更热。重欷视欲醉，懵满气如噎。",
            "器留鱼鳖腥，衣点蚊虻血。发白思益壮，心玄用弥拙。",
            "冠剑日苔藓，琴书坐废撤。唯有报恩字，刻意长不灭。"
        ],
        "notes": [
            ""
        ],
        "volume": "卷八十六",
        "no#": 36
    },
    {
        "title": "岳州行郡竹篱",
        "author": "张说",
        "biography": "",
        "paragraphs": [
            "山郡不沟郭，荒居无翳壅。爱人忠主利，善守闭为勇。",
            "苟非小勤瘁，安得期逸宠。版筑恐土疏，襄城嫌役重。",
            "藩栅聊可固，筠篁近易奉。差池截浦沙，缭绕缘隈垄。",
            "矗似长云亘，森如高戟耸。预绝豺狼忧，知免牛羊恐。",
            "闾里宽矫步，榛丛恣踏踵。始果游处心，终日成闲拱。"
        ],
        "notes": [
            ""
        ],
        "volume": "卷八十六",
        "no#": 37
    },
    {
        "title": "游洞庭湖湘",
        "author": "张说",
        "biography": "",
        "paragraphs": [
            "缅邈洞庭岫，葱蒙水雾色。宛在太湖中，可望不可即。",
            "剖竹守穷渚，开门对奇域。城池自絷笼，缨绶为徽纆。",
            "靡日不思往，经时始愿克。飞棹越溟波，维舟恣攀陟。",
            "窈窕入云步，崎岖倚松息。岩坛有鹤过，壁字无人识。",
            "滴石香乳溜，垂崖灵草植。玩幽轻雾阻，讨异忘曛逼。",
            "寒沙际水准，霜树笼烟直。空宫闻莫睹，地道窥难测。",
            "此处学金丹，何人生羽翼。谁传九光要，几拜三仙职。",
            "紫气徒想像，清潭长眇默。霓裳若有来，觏我云峰侧。"
        ],
        "notes": [
            ""
        ],
        "volume": "卷八十六",
        "no#": 38
    },
    {
        "title": "灉湖山寺",
        "author": "张说",
        "biography": "",
        "paragraphs": [
            "楚老游山寺，提携观画壁。扬袂指辟支，睩眄相斗阋。",
            "险哉透撞儿，千金赌一掷。成败身自受，傍人那叹息。"
        ],
        "notes": [
            ""
        ],
        "volume": "卷八十六",
        "no#": 39
    },
    {
        "title": "出湖寄赵冬曦",
        "author": "张说",
        "biography": "",
        "paragraphs": [
            "西泛平湖尽，参差入乱山。东瞻岳阳郡，汗漫太虚间。",
            "窘步同行乐，遒文互屡看。山戍上云桂，江亭临水关。",
            "川途倏忽间，风景依如昨。湘浦未赐环，荆门犹主诺。",
            "何时与美人，载酒游宛洛。"
        ],
        "notes": [
            ""
        ],
        "volume": "卷八十六",
        "no#": 40
    },
    {
        "title": "岳阳早霁南楼",
        "author": "张说",
        "biography": "",
        "paragraphs": [
            "山水佳新霁，南楼玩初旭。夜来枝半红，雨后洲全绿。",
            "四运相终始，万形纷代续。适临青草湖，再变黄莺曲。",
            "地穴穿东武，江流下西蜀。歌闻枉渚邅，舞见长沙促。",
            "心阻意徒驰，神和生自足。白发悲上春，知常谢先欲。"
        ],
        "notes": [
            ""
        ],
        "volume": "卷八十六",
        "no#": 41
    },
    {
        "title": "岳阳石门墨山二山相连有禅堂观天下绝境",
        "author": "张说",
        "biography": "",
        "paragraphs": [
            "囷轮江上山，近在华容县。常涉巴丘首，天晴遥可见。",
            "佳游屡前诺，芳月愆幽眷。及此符守移，欢言临道便。",
            "既携赏心客，复有送行掾。竹径入阴窅，松萝上空蒨。",
            "草共林一色，云与峰万变。探窥石门断，缘越沙涧转。",
            "两山势争雄，峰𪩘相顾眄。药妙灵仙宝，境华岩壑选。",
            "清都西渊绝，金地东敞宴。池果接园畦，风烟迩台殿。",
            "高寻去石顶，旷览天宇遍。千山纷满目，百川豁对面。",
            "骑来云气迎，人去鸟声恋。长揖桃源士，举世同企羡。"
        ],
        "notes": [
            ""
        ],
        "volume": "卷八十六",
        "no#": 42
    },
    {
        "title": "和尹懋秋夜游灉湖",
        "author": "张说",
        "biography": "",
        "paragraphs": [
            "坐啸人事闲，佳游野情发。山门送落照，湖口升微月。",
            "林寻猿狖居，水戏鼋鼍穴。朔风吹飞雁，芳草亦云歇。"
        ],
        "notes": [
            ""
        ],
        "volume": "卷八十六",
        "no#": 43
    },
    {
        "title": "五君咏五首：魏齐西元忠",
        "author": "张说",
        "biography": "",
        "paragraphs": [
            "齐公生人表，迥天闻鹤唳。清论早揣摩，玄心晚超诣。",
            "入相廊庙静，出军沙漠霁。见深吕禄忧，举后陈平计。",
            "甘心除君恶，足以报先帝。"
        ],
        "notes": [
            ""
        ],
        "volume": "卷八十六",
        "no#": 44
    },
    {
        "title": "五君咏五首：苏许公瑰",
        "author": "张说",
        "biography": "",
        "paragraphs": [
            "许公信国桢，克美具瞻情。百事资朝问，三章广世程。",
            "处高心不有，临节自为名。朱户传新戟，青松拱旧茔。",
            "凄凉丞相府，余庆在玄成。"
        ],
        "notes": [
            ""
        ],
        "volume": "卷八十六",
        "no#": 45
    },
    {
        "title": "五君咏五首：李赵公峤",
        "author": "张说",
        "biography": "",
        "paragraphs": [
            "李公实神敏，才华乃天授。睦亲何用心，处贵不忘旧。",
            "故事遵台阁，新诗冠宇宙。在人忠所奉，恶我诚将宥。",
            "南浦去莫归，嗟嗟蔑孙秀。"
        ],
        "notes": [
            ""
        ],
        "volume": "卷八十六",
        "no#": 46
    },
    {
        "title": "五君咏五首：郭代西元振",
        "author": "张说",
        "biography": "",
        "paragraphs": [
            "代公举鹏翼，悬飞摩海雾。志康天地屯，适与云雷遇。",
            "兴丧一言决，安危万心注。大勋书王府，舛命沦江路。",
            "势倾北夏门，哀靡东平树。"
        ],
        "notes": [
            ""
        ],
        "volume": "卷八十六",
        "no#": 47
    },
    {
        "title": "五君咏五首：赵耿公彦昭",
        "author": "张说",
        "biography": "",
        "paragraphs": [
            "耿公山岳秀，才杰心亦妙。鸷鸟峻标立，哀玉扣清调。",
            "协赞休明启，恩华日月照。何意瑶台云，风吹落江徼。",
            "湘流下浔阳，洒泪一投吊。"
        ],
        "notes": [
            ""
        ],
        "volume": "卷八十六",
        "no#": 48
    },
    {
        "title": "游龙山静胜寺",
        "author": "张说",
        "biography": "",
        "paragraphs": [
            "每上襄阳楼，遥望龙山树。郁茀吐冈岭，微蒙在烟雾。",
            "下车岁已成，饰马闲余步。苦霜裛野草，爱日扬江煦。",
            "云对石上塔，风吹松下路。禅室宴三空，神祠同六趣。",
            "儿童共戏谑，猿鸟相惊顾。南识桓公台，北望先贤墓。",
            "世上人何在，时闻心不住。但传无尽灯，可使有情悟。"
        ],
        "notes": [
            ""
        ],
        "volume": "卷八十六",
        "no#": 49
    },
    {
        "title": "一柱观",
        "author": "张说",
        "biography": "",
        "paragraphs": [
            "旧说江陵观，初疑神化来。空山结云阁，绮靡随风回。",
            "奈何任一柱，斯焉容众材。奇功非长世，今余草露台。"
        ],
        "notes": [
            ""
        ],
        "volume": "卷八十六",
        "no#": 50
    },
    {
        "title": "登九里台是樊姬墓",
        "author": "张说",
        "biography": "",
        "paragraphs": [
            "楚国所以霸，樊姬有力焉。不怀沈尹禄，谁谙叔敖贤。",
            "万化茫无在，孤坟独岿然。北分阳台陌，南识郢城阡。",
            "漠漠渚宫树，苍苍云梦田。登高形胜出，访古令名传。",
            "自我来符守，因君树蕙荃。诗书将变俗，𫄨纩忽弥年。",
            "志阐三折后，愁值二毛前。伫立帝京路，遥心寄此篇。"
        ],
        "notes": [
            ""
        ],
        "volume": "卷八十六",
        "no#": 51
    },
    {
        "title": "过怀王墓",
        "author": "张说",
        "biography": "",
        "paragraphs": [
            "咿嚘不可信，以此败怀王。客死峣关路，返葬岐江阳。",
            "啼狖抱山月，饥狐猎野霜。一闻怀沙事，千载尽悲凉。"
        ],
        "notes": [
            ""
        ],
        "volume": "卷八十六",
        "no#": 52
    },
    {
        "title": "闻雨",
        "author": "张说",
        "biography": "",
        "paragraphs": [
            "多雨绝尘事，寥寥入太玄。城阴疏复合，簷滴断还连。",
            "念我劳造化，从来五十年。误将心徇物，近得还自然。",
            "闲居草木侍，虚室鬼神怜。有时进美酒，有时泛清弦。",
            "声真不世识，心醉岂言诠。"
        ],
        "notes": [
            ""
        ],
        "volume": "卷八十六",
        "no#": 53
    },
    {
        "title": "夜坐",
        "author": "张说",
        "biography": "",
        "paragraphs": [
            "怀哉四壁时，未有五都价。百金谁见许，斗酒难为贳。",
            "落花生芳春，孤月皎清夜。复逢利交客，题户遥相谢。"
        ],
        "notes": [
            ""
        ],
        "volume": "卷八十六",
        "no#": 54
    },
    {
        "title": "山夜闻钟",
        "author": "张说",
        "biography": "",
        "paragraphs": [
            "夜卧闻夜钟，夜静山更响。霜风吹寒月，窈窕虚中上。",
            "前声既舂容，后声复晃荡。听之如可见，寻之定无像。",
            "信知本际空，徒挂生灭想。"
        ],
        "notes": [
            ""
        ],
        "volume": "卷八十六",
        "no#": 55
    },
    {
        "title": "冬日见牧牛人担青草归",
        "author": "张说",
        "biography": "",
        "paragraphs": [
            "塞上绵应折，江南草可结。欲持梅岭花，远竞榆关雪。",
            "日月无他照，山川何顿别。苟齐两地心，天问将安说。"
        ],
        "notes": [
            ""
        ],
        "volume": "卷八十六",
        "no#": 56
    },
    {
        "title": "咏镜",
        "author": "张说",
        "biography": "",
        "paragraphs": [
            "宝镜如明月，出自秦宫样。隐起双蟠龙，衔珠俨相向。",
            "常恐君不察，匣中委清量。积翳掩菱花，虚心蔽尘状。",
            "倘蒙罗袖拂，光生玉台上。"
        ],
        "notes": [
            ""
        ],
        "volume": "卷八十六",
        "no#": 57
    },
    {
        "title": "咏瓢",
        "author": "张说",
        "biography": "",
        "paragraphs": [
            "美酒酌悬瓢，真淳好相映。蜗房卷堕首，鹤颈抽长柄。",
            "雅色素而黄，虚心轻且劲。岂无雕刻者，贵此成天性。"
        ],
        "notes": [
            ""
        ],
        "volume": "卷八十六",
        "no#": 58
    },
    {
        "title": "杂诗四首",
        "author": "张说",
        "biography": "",
        "paragraphs": [
            "抱熏心常焦，举旆心常摇。天长地自久，欢乐能几朝。",
            "君看西陵树，歌舞为谁娇。",
            "山闲苦积雨，木落悲时遽。赏心凡几人，良辰在何处。",
            "触石满堂侈，洒我终夕虑。客鸟怀主人，衔花未能去。",
            "剖珠贵分明，琢玉思坚贞。要君意如此，终始莫相轻。",
            "问子青霞意，何事留朱轩。自言心远俗，未始迹辞喧。",
            "过蒙良时幸，侧息吏途烦。簪缨非宿好，文史弃前言。",
            "夕卧北窗下，梦归南山园。白云惭幽谷，清风愧泉源。",
            "十年兹赏废，佳期今复存。挂冠谢朝侣，星驾别君门。",
            "默念群疑起，玄通百虑清。初心灭阳艳，复见湛虚明。",
            "悟灭心非尽，求虚见后生。应将无住法，修到不成名。"
        ],
        "notes": [
            ""
        ],
        "volume": "卷八十六",
        "no#": 59
    },
    {
        "title": "和张监游终南",
        "author": "张说",
        "biography": "",
        "paragraphs": [
            "宿怀终南意，及此语云峰。夜闻竹涧静，晓望林岭重。",
            "春烟生古石，时鸟戏幽松。岂无山中赏，但畏心莫从。"
        ],
        "notes": [
            ""
        ],
        "volume": "卷八十六",
        "no#": 60
    },
    {
        "title": "古泉驿",
        "author": "张说",
        "biography": "",
        "paragraphs": [
            "昔闻陈仲子，守义辞三公。身赁妻织屦，乐亦在其中。",
            "岂无穷贱苦，羞与倾巧同。长白临河上，于陵入济东。",
            "我行吊遗迹，感叹古泉空。"
        ],
        "notes": [
            ""
        ],
        "volume": "卷八十六",
        "no#": 61
    },
    {
        "title": "河上公",
        "author": "张说",
        "biography": "",
        "paragraphs": [
            "尊师厌尘去，精魄知何明。形气不复生，弟子空伤情。",
            "济北神如在，淮南药未成。共期终莫遂，寥落两无成。"
        ],
        "notes": [
            ""
        ],
        "volume": "卷八十六",
        "no#": 62
    },
    {
        "title": "奉和圣制初入秦川路寒食应制",
        "author": "张说",
        "biography": "",
        "paragraphs": [
            "上阳柳色唤春归，临渭桃花拂水飞。总为朝廷巡幸去，",
            "入关正投寒食前，还京遂落清明后。路上天心重豫游，",
            "渭桥南渡花如扑，麦陇青青断人目。汉家行树直新丰，",
            "今岁随宜过寒食，明年陪宴作清明。"
        ],
        "notes": [
            ""
        ],
        "volume": "卷八十六",
        "no#": 63
    },
    {
        "title": "时乐鸟篇",
        "author": "张说",
        "biography": "",
        "paragraphs": [
            "旧传南海出灵禽，时乐名闻不可寻。形貌乍同鹦鹉类，",
            "红茸糅绣好毛衣，清泠讴鸦好言语。内人试取御衣牵，",
            "天情玩讶良无已，察图果见祥经里。本持符瑞验明王，",
            "人见嘤嘤报恩鸟，多惭碌碌具官臣。"
        ],
        "notes": [
            ""
        ],
        "volume": "卷八十六",
        "no#": 64
    },
    {
        "title": "安乐郡主花烛行",
        "author": "张说",
        "biography": "",
        "paragraphs": [
            "青宫朱邸翊皇闱，玉叶琼蕤发紫微。姬姜本来舅甥国，",
            "鸾车凤传王子来，龙楼月殿天孙出。平台火树连上阳，",
            "绿輧绀幰纷如雾，节鼓清笳前启路。城隅靡靡稍东还，",
            "商女香车珠结网，天人宝马玉繁缨。百壶渌酒千斤肉，",
            "珊瑚刻盘青玉尊，因之假道入梁园。梁园山竹凝云汉，",
            "别起芙蓉织成帐，金缕鸳鸯两相向。罽茵饰地承雕履，",
            "蔼蔼绮庭嫔从列，娥娥红粉扇中开。黄金两印双花绶，"
        ],
        "notes": [
            ""
        ],
        "volume": "卷八十六",
        "no#": 65
    },
    {
        "title": "离会曲",
        "author": "张说",
        "biography": "",
        "paragraphs": [
            "何处送客洛桥头，洛水泛泛中行舟。可怜河树叶萎蕤，",
            "何人送客故人情，故人今夜何处客。"
        ],
        "notes": [
            ""
        ],
        "volume": "卷八十六",
        "no#": 66
    },
    {
        "title": "邺都引",
        "author": "张说",
        "biography": "",
        "paragraphs": [
            "君不见魏武草创争天禄，群雄睚眦相驰逐。",
            "昼携壮士破坚阵，夜接词人赋华屋。都呈缭绕西山阳，",
            "邺傍高冢多贵臣，娥眉fT睩共灰尘。",
            "试上铜台歌舞处，唯有秋风愁杀人。"
        ],
        "notes": [
            ""
        ],
        "volume": "卷八十六",
        "no#": 67
    },
    {
        "title": "城南亭作",
        "author": "张说",
        "biography": "",
        "paragraphs": [
            "珂马朝归连万石，槊门洞启亲迎客。北堂珍重琥珀酒，",
            "旧传比翼侯家舞，新出将雏主第歌。汉家绛灌余兵气，",
            "谁复遨游不复归，闲庭莫畏不芳菲。会待城南春色至，"
        ],
        "notes": [
            ""
        ],
        "volume": "卷八十六",
        "no#": 68
    },
    {
        "title": "同赵侍御干湖作",
        "author": "张说",
        "biography": "",
        "paragraphs": [
            "江南湖水咽山川，春江溢入共湖连。气色纷沦横罩海，",
            "欹帆侧柁弄风口，赴险临深绕湾浦。一湾一浦怅邅回，",
            "暑来寒往运洄洑，潭生水落移陵谷。云间坠翮散泥沙，",
            "处处沟洚清源竭，年年旧苇白头新。天地盈虚尚难保，",
            "念君宿昔观物变，安得踌蹰不衰老。"
        ],
        "notes": [
            ""
        ],
        "volume": "卷八十六",
        "no#": 69
    },
    {
        "title": "巡边在河北作",
        "author": "张说",
        "biography": "",
        "paragraphs": [
            "去年六月西河西，今年六月北河北。沙场碛路何为尔，",
            "会待安边报明主，作颂封山也未迟。"
        ],
        "notes": [
            ""
        ],
        "volume": "卷八十六",
        "no#": 70
    },
    {
        "title": "赠崔二安平公乐世词",
        "author": "张说",
        "biography": "",
        "paragraphs": [
            "十五红妆侍绮楼，朝承握槊夜藏钩。君臣一意金门宠，",
            "地湿莓苔生舞袖，江声怨叹入箜篌。自怜京兆双眉妩，"
        ],
        "notes": [
            ""
        ],
        "volume": "卷八十六",
        "no#": 71
    },
    {
        "title": "送尹补阙元凯琴歌",
        "author": "张说",
        "biography": "",
        "paragraphs": [
            "凤哉凤哉，啄琅玕，饮瑶池，栖昆仑之山哉。",
            "中国有圣人，感和气，飞来飞来。自歌自舞，先王册府，",
            "明年阿阁梧桐花叶开，群飞凤归来，群飞凤归来。"
        ],
        "notes": [
            ""
        ],
        "volume": "卷八十六",
        "no#": 72
    },
    {
        "title": "送考功武员外学士使嵩山署舍利塔",
        "author": "张说",
        "biography": "",
        "paragraphs": [
            "怀玉泉，恋仁者，寂灭真心不可见，空留影塔嵩岩下。",
            "宝王四海转千轮，金昙百粒送分身。山中二月娑罗会，",
            "虽在神仙兰省间，常持清净莲花叶。来亦好，去亦好，"
        ],
        "notes": [
            ""
        ],
        "volume": "卷八十六",
        "no#": 73
    },
    {
        "title": "遥同蔡起居偃松篇",
        "author": "张说",
        "biography": "",
        "paragraphs": [
            "清都众木总荣芬，传道孤松最出群。名接天庭长景色，",
            "不借流膏助仙鼎，愿将桢干捧明君。莫比冥灵楚南树，"
        ],
        "notes": [
            ""
        ],
        "volume": "卷八十六",
        "no#": 74
    }
]