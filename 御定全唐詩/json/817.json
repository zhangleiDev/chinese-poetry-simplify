[
    {
        "title": "奉和颜使君真卿与陆处士羽登妙喜寺三癸亭",
        "author": "皎然",
        "biography": "",
        "paragraphs": [
            "秋意西山多，列岑萦左次。缮亭历三癸，疏趾邻什寺。",
            "元化隐灵踪，始君启高诔。诛榛养翘楚，鞭草理芳穗。",
            "俯砌披水容，逼天扫峰翠。境新耳目换，物远风烟异。",
            "倚石忘世情，援云得真意。嘉林幸勿剪，禅侣欣可庇。",
            "卫法大臣过，佐游群英萃。龙池护清澈，虎节到深邃。",
            "徒想嵊顶期，于今没遗记。"
        ],
        "notes": [
            ""
        ],
        "volume": "卷八百一十七",
        "no#": 1
    },
    {
        "title": "奉陪陆使君长源、裴端公枢春游东西武丘寺",
        "author": "皎然",
        "biography": "",
        "paragraphs": [
            "云水夹双刹，遥疑涌平陂。入门见藏山，元化何由窥。",
            "曳组探诡怪，停骢访幽奇。情高气为爽，德暖春亦随。",
            "瑶草自的皪，蕙楼争蔽亏。金精落坏陵，剑彩沈古池。",
            "一览匝天界，中峰步未移。应嘉生公石，列坐援松枝。"
        ],
        "notes": [
            ""
        ],
        "volume": "卷八百一十七",
        "no#": 2
    },
    {
        "title": "奉和陆使君长源夏月游太湖",
        "author": "皎然",
        "biography": "",
        "paragraphs": [
            "庾公心旷远，府事局耳目。遂与南湖游，虚襟涤烦燠。",
            "始知皇天意，积水在亭育。细流信不让，动物欣所蓄。",
            "万顷合天容，洗然无云族。峭蒨瞩仙岭，超遥随明牧。",
            "知公爱澄清，波静气亦肃。已见横流极，况闻长鲸戮。",
            "中洲暂采苹，南郡思剖竹。向夕分好风，飘然送归舳。"
        ],
        "notes": [
            ""
        ],
        "volume": "卷八百一十七",
        "no#": 3
    },
    {
        "title": "奉和崔中丞使君论李侍御萼登烂柯山宿石桥寺效小谢体",
        "author": "皎然",
        "biography": "",
        "paragraphs": [
            "常爱谢公郡，幽期愿相从。果回青骢臆，共蹑玄仙踪。",
            "灵境若仿佛，烂柯思再逢。飞梁丹霞接，古局苍苔封。",
            "往想冥昧理，谁亲冰雪容。蕙楼耸空界，莲宇开中峰。",
            "昔化冲虚鹤，今藏护法龙。云窥香树遝，月见色天重。",
            "永夜寄岑寂，清言涤心胸。盛游千年后，书在岩中松。"
        ],
        "notes": [
            ""
        ],
        "volume": "卷八百一十七",
        "no#": 4
    },
    {
        "title": "同颜使君真卿、李侍御萼游法华寺登凤翅山望太湖",
        "author": "皎然",
        "biography": "",
        "paragraphs": [
            "双峰开凤翅，秀出南湖州。地势抱郊树，山威增郡楼。",
            "正逢周柱史，来会鲁诸侯。缓步凌彩蒨，清铙发飕飗。",
            "披云得灵境，拂石临芳洲。积翠遥空碧，含风广泽秋。",
            "萧辰资丽思，高论惊精修。何似钟山集，征文及惠休。"
        ],
        "notes": [
            ""
        ],
        "volume": "卷八百一十七",
        "no#": 5
    },
    {
        "title": "奉陪陆使君长源诸公游支硎寺",
        "author": "皎然",
        "biography": "",
        "paragraphs": [
            "尝览高逸传，山僧有遗踪。佐游继雅篇，嘉会何由逢。",
            "尘世即下界，色天当上峰。春晖遍众草，寒色留高松。",
            "缭绕彩云合，参差绮楼重。琼葩洒巾舄，石de清心胸。",
            "灵境若可托，道情知所从。"
        ],
        "notes": [
            ""
        ],
        "volume": "卷八百一十七",
        "no#": 6
    },
    {
        "title": "奉陪郑使君谔游太湖至洞庭山登上真观却望湖水",
        "author": "皎然",
        "biography": "",
        "paragraphs": [
            "郡斋得无事，放舟下南湖。湖中见仙邸，果与心赏俱。",
            "不远风物变，忽如寰宇殊。背云视层崖，别是登蓬壶。",
            "突兀盘水府，参差遝天衢。回瞻平芜尽，洪流豁中区。",
            "气吞江山势，色净氛霭无。灵长习水德，胜势当地枢。",
            "朝宗动归心，万里思鸿途。"
        ],
        "notes": [
            ""
        ],
        "volume": "卷八百一十七",
        "no#": 7
    },
    {
        "title": "奉和袁使君高，郡中新亭会张炼师昼会二上人",
        "author": "皎然",
        "biography": "",
        "paragraphs": [
            "置亭隐城堞，事简迹易幽。公性崇俭素，雅才非广求。",
            "傍簷竹雨清，拂案杉风秋。不移府中步，登兹如远游。",
            "坐觉诗思高，俯知物役休。虚寂偶禅子，逍遥亲道流。",
            "更闻临川作，下节安能酬。"
        ],
        "notes": [
            ""
        ],
        "volume": "卷八百一十七",
        "no#": 8
    },
    {
        "title": "奉和陆使君长源水堂纳凉效曹刘体",
        "author": "皎然",
        "biography": "",
        "paragraphs": [
            "柳家陶暑亭，意远不可齐。烦襟荡朱弦，高步援绿荑。",
            "爱公满亭客，来是清风携。滢渟前溪上，旷望古郡西。",
            "六月正中伏，水轩气常凄。野香袭荷芰，道性亲凫鹥。",
            "禅子顾惠休，逸民重刘黎。乃知高世量，不以出处暌。"
        ],
        "notes": [
            ""
        ],
        "volume": "卷八百一十七",
        "no#": 9
    },
    {
        "title": "夏日奉陪陆使君长源公堂集",
        "author": "皎然",
        "biography": "",
        "paragraphs": [
            "府中自清远，六月高梧间。寥亮泛雅瑟，逍遥扣玄关。",
            "岭云与人静，庭鹤随公闲。动息谅兼遂，兹情即东山。"
        ],
        "notes": [
            ""
        ],
        "volume": "卷八百一十七",
        "no#": 10
    },
    {
        "title": "九日和于使君思上京亲故",
        "author": "皎然",
        "biography": "",
        "paragraphs": [
            "霁景满水国，我公望江城。碧山与黄花，烂熳多秋情。",
            "摇落见松柏，岁寒比忠贞。欢娱在鸿都，是日思朝英。"
        ],
        "notes": [
            ""
        ],
        "volume": "卷八百一十七",
        "no#": 11
    },
    {
        "title": "伏日就汤评事衡湖上避暑",
        "author": "皎然",
        "biography": "",
        "paragraphs": [
            "大火方燥石，停云昼亦收。将从赏心侣，寸景难远游。",
            "拥几苦炎伏，出门望汀洲。回溪照轩宇，广陌临梧楸。",
            "释闷命雅瑟，放情思乱流。更持无生论，可以清烦忧。"
        ],
        "notes": [
            ""
        ],
        "volume": "卷八百一十七",
        "no#": 12
    },
    {
        "title": "《奉和颜使君真卿修韵海》毕会诸文士东堂重校",
        "author": "皎然",
        "biography": "",
        "paragraphs": [
            "外学宗硕儒，游焉从后进。恃以仁恕广，不学门栏峻。",
            "著书裨理化，奉上表诚信。探讨始河图，纷纶归海韵。",
            "亲承大匠琢，况睹颓波振。错简记铅椠，阅书移玉镇。",
            "曷由旌不朽，盛美流歌引。"
        ],
        "notes": [
            ""
        ],
        "volume": "卷八百一十七",
        "no#": 13
    },
    {
        "title": "喜义兴权明府自君山至，集陆处士羽青塘别业",
        "author": "皎然",
        "biography": "",
        "paragraphs": [
            "应难久辞秩，暂寄君阳隐。已见县名花，会逢闱是粉。",
            "本自寻人至，宁因看竹引。身关白云多，门占春山尽。",
            "最赏无事心，篱边钓溪近。"
        ],
        "notes": [
            ""
        ],
        "volume": "卷八百一十七",
        "no#": 14
    },
    {
        "title": "夏日集李司直纵溪斋",
        "author": "皎然",
        "biography": "",
        "paragraphs": [
            "修景属良会，远飙生烦襟。泄云收净绿，众木积芳阴。",
            "疏涤府中务，迢遥湖上心。习闲得招我，赏夜宜泛琴。",
            "山近资性静，月来寄情深。澹然若事外，岂藉隳华簪。"
        ],
        "notes": [
            ""
        ],
        "volume": "卷八百一十七",
        "no#": 15
    },
    {
        "title": "夏日题桐庐杨明府纳凉山斋",
        "author": "皎然",
        "biography": "",
        "paragraphs": [
            "陶家无炎暑，自有林中峰。席上落山影，桐梢回水容。",
            "放怀凉风至，缓步清阴重。何事亲堆案，犹多高世踪。"
        ],
        "notes": [
            ""
        ],
        "volume": "卷八百一十七",
        "no#": 16
    },
    {
        "title": "和杨明府早秋游法华寺",
        "author": "皎然",
        "biography": "",
        "paragraphs": [
            "释事出县合，初闻兹山灵。寺扉隐天色，影刹遥丁丁。",
            "碧峰委合遝，香蔓垂蓂苓。清景为公有，放旷云边亭。",
            "秋赏石潭洁，夜嘉杉月清。诵空性不昧，助道迹又经。",
            "是以于物理，纷然若未形。移来字人要，全与此道冥。"
        ],
        "notes": [
            ""
        ],
        "volume": "卷八百一十七",
        "no#": 17
    },
    {
        "title": "宿道士观",
        "author": "皎然",
        "biography": "",
        "paragraphs": [
            "古观秋木秀，冷然属鲜飙。琼葩被修蔓，柏实满寒条。",
            "影殿山寂寂，寥天月昭昭。幽期寄仙侣，习定至中宵。",
            "清佩闻虚步，真官方宿朝。"
        ],
        "notes": [
            ""
        ],
        "volume": "卷八百一十七",
        "no#": 18
    },
    {
        "title": "冬日天井西峰张炼师所居",
        "author": "皎然",
        "biography": "",
        "paragraphs": [
            "采薪逢野泉，渐见栖闲所。坎坎山上声，幽幽林中语。",
            "仙乡何代隐，乡服言亦楚。开水净药苗，扫雪候山侣。",
            "零叶聚败篱，幽花积寒渚。冥冥孤鹤性，天外思轻举。"
        ],
        "notes": [
            ""
        ],
        "volume": "卷八百一十七",
        "no#": 19
    },
    {
        "title": "奉同颜使君真卿开元寺经藏院会观树文殊碑",
        "author": "皎然",
        "biography": "",
        "paragraphs": [
            "万国布殊私，千年降祖师。雁门传法至，龙藏立言时。",
            "故实刊周典，新声播鲁诗。六铢那更拂，劫石尽无期。"
        ],
        "notes": [
            ""
        ],
        "volume": "卷八百一十七",
        "no#": 20
    },
    {
        "title": "奉同卢使君幼平游精舍寺",
        "author": "皎然",
        "biography": "",
        "paragraphs": [
            "影刹西方在，虚空翠色分。人天霁后见，猿鸟定中闻。",
            "真界隐青壁，春山凌白云。今朝石门会，千古仰斯文。"
        ],
        "notes": [
            ""
        ],
        "volume": "卷八百一十七",
        "no#": 21
    },
    {
        "title": "奉同颜使君真卿、袁侍御骆驼桥玩月",
        "author": "皎然",
        "biography": "",
        "paragraphs": [
            "山中常见月，不及共游时。水上恐将缺，林端爱落迟。",
            "乌惊宪府客，人咏鲍家诗。永夜南桥望，裴回若有期。"
        ],
        "notes": [
            ""
        ],
        "volume": "卷八百一十七",
        "no#": 22
    },
    {
        "title": "和邢端公登台春望句，句有春字之什",
        "author": "皎然",
        "biography": "",
        "paragraphs": [
            "春日绣衣轻，春台别有情。春烟间草色，春鸟隔花声。",
            "春树乱无次，春山遥得名。春风正飘荡，春瓮莫须倾。"
        ],
        "notes": [
            ""
        ],
        "volume": "卷八百一十七",
        "no#": 23
    },
    {
        "title": "经仙人渚即沈山下古人沈义白日升仙处",
        "author": "皎然",
        "biography": "",
        "paragraphs": [
            "日月人间短，何时此得仙。古山春已尽，遗渚事空传。",
            "不见腾云驾，徒临洗药泉。如今成逝水，翻使恨流年。"
        ],
        "notes": [
            ""
        ],
        "volume": "卷八百一十七",
        "no#": 24
    },
    {
        "title": "独游二首",
        "author": "皎然",
        "biography": "",
        "paragraphs": [
            "性野趣无端，春晴路又干。逢泉破石弄，放鹤向云看。",
            "好僻谁相似，从狂我自安。芳洲亦有意，步上白沙滩。",
            "临水兴不尽，虚舟可同嬉。还云与归鸟，若共山僧期。",
            "世事吾不预，此心谁得知。西峰有禅老，应见独游时。"
        ],
        "notes": [
            ""
        ],
        "volume": "卷八百一十七",
        "no#": 25
    },
    {
        "title": "游溪待月",
        "author": "皎然",
        "biography": "",
        "paragraphs": [
            "溪色思泛月，沿洄欲未归。残灯逢水店，疏磬忆山扉。",
            "夜浦鱼惊少，空林鹊绕稀。可中才望见，撩乱捣寒衣。"
        ],
        "notes": [
            ""
        ],
        "volume": "卷八百一十七",
        "no#": 26
    },
    {
        "title": "西溪独泛",
        "author": "皎然",
        "biography": "",
        "paragraphs": [
            "道情何所寄，素舸漫流间。真性怜高鹤，无名羡野山。",
            "经寒丛竹秀，人静片云闲。泛泛谁为侣，唯应共月还。"
        ],
        "notes": [
            ""
        ],
        "volume": "卷八百一十七",
        "no#": 27
    },
    {
        "title": "早秋陪韩明府泛阮元公溪",
        "author": "皎然",
        "biography": "",
        "paragraphs": [
            "雨信清残暑，萧条古县西。早凉生浦溆，秋意满高低。",
            "前事虽堆案，闲情得溯溪。何言战未胜，空寂用还齐。"
        ],
        "notes": [
            ""
        ],
        "volume": "卷八百一十七",
        "no#": 28
    },
    {
        "title": "九日陪颜使君真卿登水楼",
        "author": "皎然",
        "biography": "",
        "paragraphs": [
            "重阳荆楚尚，高会此难陪。偶见登龙客，同游戏马台。",
            "风文向水叠，云态拥歌回。持菊烦相问，扪襟愧不才。"
        ],
        "notes": [
            ""
        ],
        "volume": "卷八百一十七",
        "no#": 29
    },
    {
        "title": "与卢孟明别后宿南湖对月",
        "author": "皎然",
        "biography": "",
        "paragraphs": [
            "五湖生夜月，千里满寒流。旷望烟霞尽，凄凉天地秋。",
            "相思路渺渺，独梦水悠悠。何处空江上，裴回送客舟。"
        ],
        "notes": [
            ""
        ],
        "volume": "卷八百一十七",
        "no#": 30
    },
    {
        "title": "自义亭驿送李长史纵，夜泊临平东湖",
        "author": "皎然",
        "biography": "",
        "paragraphs": [
            "长亭宾驭散，岐路起悲风。千里勤王事，驱车明月中。",
            "寒生洞庭水，夜度塞门鸿。处处堪伤别，归来山又空。"
        ],
        "notes": [
            ""
        ],
        "volume": "卷八百一十七",
        "no#": 31
    },
    {
        "title": "出游",
        "author": "皎然",
        "biography": "",
        "paragraphs": [
            "少时不见山，便觉无奇趣。狂发从乱歌，情来任闲步。",
            "此心谁共证，笑看风吹树。"
        ],
        "notes": [
            ""
        ],
        "volume": "卷八百一十七",
        "no#": 32
    },
    {
        "title": "界石守风，望天竺、灵隐二寺",
        "author": "皎然",
        "biography": "",
        "paragraphs": [
            "山顶东西寺，江中旦暮潮。归心不可到，松路在青霄。"
        ],
        "notes": [
            ""
        ],
        "volume": "卷八百一十七",
        "no#": 33
    },
    {
        "title": "《奉和颜使君真卿修韵海》毕，州中重宴",
        "author": "皎然",
        "biography": "",
        "paragraphs": [
            "世学高南郡，身封盛鲁邦。九流宗韵海，七字揖文江。",
            "借赏云归堞，留欢月在窗。不知名教乐，千载与谁双。"
        ],
        "notes": [
            ""
        ],
        "volume": "卷八百一十七",
        "no#": 34
    },
    {
        "title": "晦日陪颜使君白苹洲集",
        "author": "皎然",
        "biography": "",
        "paragraphs": [
            "南朝分古郡，山水似湘东。堤月吴风在，湔裾楚客同。",
            "桂寒初结旆，苹小欲成丛。时晦佳游促，高歌听未终。"
        ],
        "notes": [
            ""
        ],
        "volume": "卷八百一十七",
        "no#": 35
    },
    {
        "title": "冬至日陪裴端公使君清水堂集",
        "author": "皎然",
        "biography": "",
        "paragraphs": [
            "亚岁崇佳宴，华轩照渌波。渚芳迎气早，山翠向晴多。",
            "推往知时训，书祥辨政和。从公惜日短，留赏夜如何。"
        ],
        "notes": [
            ""
        ],
        "volume": "卷八百一十七",
        "no#": 36
    },
    {
        "title": "陪卢判官水堂夜宴",
        "author": "皎然",
        "biography": "",
        "paragraphs": [
            "暑气当宵尽，裴回坐月前。静依山堞近，凉入水扉偏。",
            "久是栖林客，初逢佐幕贤。爱君高野意，烹茗钓沦涟。"
        ],
        "notes": [
            ""
        ],
        "volume": "卷八百一十七",
        "no#": 37
    },
    {
        "title": "新秋同卢侍御、薛员外白苹洲月夜",
        "author": "皎然",
        "biography": "",
        "paragraphs": [
            "隔暑苹洲近，迎凉欲泛舟。荣从宪府至，喜会夕郎游。",
            "气夺沧浪色，风欺汗漫流。谁言三伏夜，独此月前秋。"
        ],
        "notes": [
            ""
        ],
        "volume": "卷八百一十七",
        "no#": 38
    },
    {
        "title": "夏日集裴录事北亭避暑",
        "author": "皎然",
        "biography": "",
        "paragraphs": [
            "前林夏雨歇，为我生凉风。一室烦暑外，众山清景中。",
            "忘归亲野水，适性许云鸿。萧散都曹吏，还将静者同。"
        ],
        "notes": [
            ""
        ],
        "volume": "卷八百一十七",
        "no#": 39
    },
    {
        "title": "与王录事会张征君姊妹炼师院玩雪兼怀清会上人",
        "author": "皎然",
        "biography": "",
        "paragraphs": [
            "何意廉从事，还来会默仙。寒空惊雪遍，春意入歌偏。",
            "瑶草三花发，琼林七叶连。飘飖过柳寺，应满译经前。"
        ],
        "notes": [
            ""
        ],
        "volume": "卷八百一十七",
        "no#": 40
    },
    {
        "title": "和李侍御萼岁初夜集处士书阁",
        "author": "皎然",
        "biography": "",
        "paragraphs": [
            "迟贤新置阁，高意此郊居。古径行春早，新窗见月初。",
            "放歌还倚瑟，讲道亦观书。为我留禅位，来逢此会疏。"
        ],
        "notes": [
            ""
        ],
        "volume": "卷八百一十七",
        "no#": 41
    },
    {
        "title": "汤评事衡水亭会觉禅师",
        "author": "皎然",
        "biography": "",
        "paragraphs": [
            "山侣相逢少，清晨会水亭。雪晴松叶翠，烟暖药苗青。",
            "静对沧洲鹤，闲看古寺经。应怜叩关子，了义共心冥。"
        ],
        "notes": [
            ""
        ],
        "volume": "卷八百一十七",
        "no#": 42
    },
    {
        "title": "与朝阳山人张朝夜集湖亭，赋得各言其志",
        "author": "皎然",
        "biography": "",
        "paragraphs": [
            "洞庭孤月在，秋色望无边。零露积衰草，寒螀鸣古田。",
            "茫茫区中想，寂寂尘外缘。从此悟浮世，胡为伤暮年。"
        ],
        "notes": [
            ""
        ],
        "volume": "卷八百一十七",
        "no#": 43
    },
    {
        "title": "晦夜李侍御萼宅集招潘述、汤衡、海上人饮茶赋",
        "author": "皎然",
        "biography": "",
        "paragraphs": [
            "晦夜不生月，琴轩犹为开。墙东隐者在，淇上逸僧来。",
            "茗爱传花饮，诗看卷素裁。风流高此会，晓景屡裴回。"
        ],
        "notes": [
            ""
        ],
        "volume": "卷八百一十七",
        "no#": 44
    },
    {
        "title": "寄昱上人上方居",
        "author": "皎然",
        "biography": "",
        "paragraphs": [
            "厌向人间住，逢山欲懒归。片云闲似我，日日在禅扉。",
            "地静松阴遍，门空鸟语稀。夜凉疏磬尽，师友自相依。"
        ],
        "notes": [
            ""
        ],
        "volume": "卷八百一十七",
        "no#": 45
    },
    {
        "title": "夏日与綦毋居士、昱上人纳凉",
        "author": "皎然",
        "biography": "",
        "paragraphs": [
            "为依炉峰住，境胜增道情。凉日暑不变，空门风自清。",
            "坐援香实近，转爱绿芜生。宗炳青霞士，如何知我名。"
        ],
        "notes": [
            ""
        ],
        "volume": "卷八百一十七",
        "no#": 46
    },
    {
        "title": "建元寺集皇甫侍御书阁",
        "author": "皎然",
        "biography": "",
        "paragraphs": [
            "不因居佛里，无事得相逢。名重朝端望，身高俗外踪。",
            "机闲看净水，境寂听疏钟。宣室恩长在，知君志未从。"
        ],
        "notes": [
            ""
        ],
        "volume": "卷八百一十七",
        "no#": 47
    },
    {
        "title": "郭北寻徐主簿别业",
        "author": "皎然",
        "biography": "",
        "paragraphs": [
            "近依城北住，幽远少人知。积雪行深巷，闲云绕古篱。",
            "竹花冬更发，橙实晚仍垂。还共岩中鹤，今朝下渌池。"
        ],
        "notes": [
            ""
        ],
        "volume": "卷八百一十七",
        "no#": 48
    },
    {
        "title": "题报德寺清幽上人西峰",
        "author": "皎然",
        "biography": "",
        "paragraphs": [
            "陈世凋亡后，仁祠识旧山。帝乡乔木在，空见白云还。",
            "双塔寒林外，三陵暮雨间。此中难战胜，君独启禅关。"
        ],
        "notes": [
            ""
        ],
        "volume": "卷八百一十七",
        "no#": 49
    },
    {
        "title": "题郑谷江畔桐斋",
        "author": "皎然",
        "biography": "",
        "paragraphs": [
            "客斋开别住，坐占绿江𣸣。流水非外物，闲云长属君。",
            "浮荣未可累，旷达若为群。风起高梧下，清弦日日闻。"
        ],
        "notes": [
            ""
        ],
        "volume": "卷八百一十七",
        "no#": 50
    },
    {
        "title": "和阎士和李蕙冬夜重集",
        "author": "皎然",
        "biography": "",
        "paragraphs": [
            "郡理日闲旷，洗心宿香峰。双林秋见月，万壑静闻钟。",
            "佩玉行山翠，交麾动水容。如何股肱守，尘外得相从。"
        ],
        "notes": [
            ""
        ],
        "volume": "卷八百一十七",
        "no#": 51
    },
    {
        "title": "《春日陪颜使君真卿、皇甫曾西亭重会韵海》诸生",
        "author": "皎然",
        "biography": "",
        "paragraphs": [
            "为重南台客，朝朝会鲁儒。暄风众木变，清景片云无。",
            "峰翠飘簷下，溪光照座隅。不将簪艾隔，知与道情俱。"
        ],
        "notes": [
            ""
        ],
        "volume": "卷八百一十七",
        "no#": 52
    },
    {
        "title": "寒食日同陆处士行报德寺，宿解公房",
        "author": "皎然",
        "biography": "",
        "paragraphs": [
            "古寺章陵下，潜公住几年。安心生软草，灌顶引春泉。",
            "寂寂传灯地，寥寥禁火天。世间多暗室，白日为谁悬。"
        ],
        "notes": [
            ""
        ],
        "volume": "卷八百一十七",
        "no#": 53
    },
    {
        "title": "兵马曹季良宅夜集",
        "author": "皎然",
        "biography": "",
        "paragraphs": [
            "清景不可失，寻君趣有余。身高避事后，道长问心初。",
            "出处名则异，游从迹何疏。吟看刻尽烛，笑卷读残书。",
            "露彩生笔砚，风音入庭除。平明仙侣散，觳觫动回车。"
        ],
        "notes": [
            ""
        ],
        "volume": "卷八百一十七",
        "no#": 54
    },
    {
        "title": "同李侍御萼、李判官集陆处士羽新宅",
        "author": "皎然",
        "biography": "",
        "paragraphs": [
            "素风千户敌，新语陆生能。借宅心常远，移篱力更弘。",
            "钓丝初种竹，衣带近裁藤。戎佐推兄弟，诗流得友朋。",
            "柳阴容过客，花径许招僧。不为墙东隐，人家到未曾。"
        ],
        "notes": [
            ""
        ],
        "volume": "卷八百一十七",
        "no#": 55
    },
    {
        "title": "题报恩寺惟照上人房",
        "author": "皎然",
        "biography": "",
        "paragraphs": [
            "上界雨色干，凉宫日迟迟。水文披菡萏，山翠动罘罳。",
            "中有清真子，愔愔步闲墀。手萦颇黎缕，愿证黄金姿。",
            "旋草阶下生，看心当此时。"
        ],
        "notes": [
            ""
        ],
        "volume": "卷八百一十七",
        "no#": 56
    },
    {
        "title": "寻天目徐君",
        "author": "皎然",
        "biography": "",
        "paragraphs": [
            "常见仙翁变姓名，岂知松子号初平。逢人不道往来处，",
            "三花落地君犹在，笑抚安期昨日生。"
        ],
        "notes": [
            ""
        ],
        "volume": "卷八百一十七",
        "no#": 57
    },
    {
        "title": "同李著作纵题尘外上人院",
        "author": "皎然",
        "biography": "",
        "paragraphs": [
            "百缘唯有什公瓶，万法但看一字经。从遣鸟喧心不动，",
            "禅伴欲邀何著作，空音宜向夜中听。"
        ],
        "notes": [
            ""
        ],
        "volume": "卷八百一十七",
        "no#": 58
    },
    {
        "title": "题周谏别业",
        "author": "皎然",
        "biography": "",
        "paragraphs": [
            "隐身苕上欲如何，不著青袍爱绿萝。柳巷任疏容马入，",
            "若访禅斋遥可见，竹窗书幌共烟波。"
        ],
        "notes": [
            ""
        ],
        "volume": "卷八百一十七",
        "no#": 59
    },
    {
        "title": "同李中丞洪水亭夜集",
        "author": "皎然",
        "biography": "",
        "paragraphs": [
            "佳人但莫吹参差，正怜月色生酒卮。",
            "山公取醉不关我，为爱尊前白鹭鹚。"
        ],
        "notes": [
            ""
        ],
        "volume": "卷八百一十七",
        "no#": 60
    },
    {
        "title": "题秦系山人丽句亭",
        "author": "皎然",
        "biography": "",
        "paragraphs": [
            "独将诗教领诸生，但看青山不爱名。",
            "满院竹声堪愈疾，乱床花片足忘情。"
        ],
        "notes": [
            ""
        ],
        "volume": "卷八百一十七",
        "no#": 61
    },
    {
        "title": "春夜集陆处士居玩月",
        "author": "皎然",
        "biography": "",
        "paragraphs": [
            "欲赏芳菲肯待辰，忘情人访有情人。",
            "西林可是无清景，只为忘情不记春。"
        ],
        "notes": [
            ""
        ],
        "volume": "卷八百一十七",
        "no#": 62
    },
    {
        "title": "寄题云门寺梵月无侧房",
        "author": "皎然",
        "biography": "",
        "paragraphs": [
            "越山千万云门绝，西僧貌古还名月。",
            "清朝扫石行道归，林下眠禅看松雪。"
        ],
        "notes": [
            ""
        ],
        "volume": "卷八百一十七",
        "no#": 63
    },
    {
        "title": "法华寺上方题江上人禅空",
        "author": "皎然",
        "biography": "",
        "paragraphs": [
            "路入松声远更奇，山光水色共参差。",
            "中峰禅寂一僧在，坐对梁朝老桂枝。"
        ],
        "notes": [
            ""
        ],
        "volume": "卷八百一十七",
        "no#": 64
    },
    {
        "title": "冬日山行过薛征君",
        "author": "皎然",
        "biography": "",
        "paragraphs": [
            "我行倦修阪，四顾无平陆。雨霁鸣鹰鹯，天寒聚麋鹿。",
            "幽人访名士，家在南冈曲。菜实萦小园，稻花绕山屋。",
            "深居寡忧悔，胜境怡耳目。征心尚与我，永言谢浮俗。"
        ],
        "notes": [
            ""
        ],
        "volume": "卷八百一十七",
        "no#": 65
    },
    {
        "title": "往丹阳寻陆处士不遇",
        "author": "皎然",
        "biography": "",
        "paragraphs": [
            "远客殊未归，我来几惆怅。叩关一日不见人，",
            "行人无数不相识，独立云阳古驿边。凤翅山中思本寺，",
            "他日相期那可定，闲僧著处即经年。"
        ],
        "notes": [
            ""
        ],
        "volume": "卷八百一十七",
        "no#": 66
    },
    {
        "title": "集汤评事衡湖上望微雨",
        "author": "皎然",
        "biography": "",
        "paragraphs": [
            "苍凉远景中，雨色缘山有。云送满洞庭，风吹绕杨柳。",
            "萧萧解轻袂，尽日随林叟。"
        ],
        "notes": [
            ""
        ],
        "volume": "卷八百一十七",
        "no#": 67
    },
    {
        "title": "九日与陆处士羽饮茶",
        "author": "皎然",
        "biography": "",
        "paragraphs": [
            "九日山僧院，东篱菊也黄。俗人多泛酒，谁解助茶香。"
        ],
        "notes": [
            ""
        ],
        "volume": "卷八百一十七",
        "no#": 68
    },
    {
        "title": "夜过康录事造会兄弟",
        "author": "皎然",
        "biography": "",
        "paragraphs": [
            "爱君门馆夜来清，琼树双枝是弟兄。",
            "月在诗家偏足思，风过客位更多情。"
        ],
        "notes": [
            ""
        ],
        "volume": "卷八百一十七",
        "no#": 69
    },
    {
        "title": "题沈少府书斋",
        "author": "皎然",
        "biography": "",
        "paragraphs": [
            "不下南昌县，书斋每日闲。野花当砌落，溪鸟逐人还。",
            "有兴常临水，无时不见山。千峰数可尽，不出小窗间。"
        ],
        "notes": [
            ""
        ],
        "volume": "卷八百一十七",
        "no#": 70
    },
    {
        "title": "春夜与诸公同宴呈陆郎中",
        "author": "皎然",
        "biography": "",
        "paragraphs": [
            "南国宴佳宾，交情老倍亲。月惭红泪烛，花笑白头人。",
            "宝瑟縆余怨，琼枝不让春。更闻歌子夜，桃李艳妆新。"
        ],
        "notes": [
            ""
        ],
        "volume": "卷八百一十七",
        "no#": 71
    },
    {
        "title": "九日阻雨简高侍御",
        "author": "皎然",
        "biography": "",
        "paragraphs": [
            "江上重云起，何曾裛□尘。不能成落帽，翻欲更摧巾。",
            "素发闲依枕，黄花暗待人。且应携下价，芒屦就诸邻。"
        ],
        "notes": [
            ""
        ],
        "volume": "卷八百一十七",
        "no#": 72
    },
    {
        "title": "晚春寻桃源观",
        "author": "皎然",
        "biography": "",
        "paragraphs": [
            "武陵何处访仙乡，古观云根路已荒。细草拥坛人迹绝，",
            "全觉此身离俗境，玄机亦可照迷方。"
        ],
        "notes": [
            ""
        ],
        "volume": "卷八百一十七",
        "no#": 73
    },
    {
        "title": "同卢使君幼平郊外送阎侍御归台",
        "author": "皎然",
        "biography": "",
        "paragraphs": [
            "留饯飞旌驻，离亭草色间。柏台今上客，竹使旧朝班。",
            "日落东西水，天寒远近山。古江分楚望，残柳入隋关。",
            "恋阙心常积，回轩日不闲。芳辰倚门道，犹得及春还。"
        ],
        "notes": [
            ""
        ],
        "volume": "卷八百一十七",
        "no#": 74
    }
]