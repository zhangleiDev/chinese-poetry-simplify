[
    {
        "title": "吟",
        "author": "九华山白衣",
        "biography": "",
        "paragraphs": [
            "涧水潺潺声不绝，溪垄茫茫野花发。",
            "自去自来人不知，归时唯对空山月。"
        ],
        "notes": [
            ""
        ],
        "volume": "卷八百六十六",
        "no#": 1
    },
    {
        "title": "诗",
        "author": "田达诚宅鬼",
        "biography": "",
        "paragraphs": [
            "天然与我一灵通，还与人间事不同。",
            "要识吾家真姓字，天地南头一段红。"
        ],
        "notes": [
            ""
        ],
        "volume": "卷八百六十六",
        "no#": 2
    },
    {
        "title": "秋夜吟",
        "author": "长安中鬼",
        "biography": "",
        "paragraphs": [
            "六街鼓歇行人绝，九衢茫茫室有月。——",
            "九衢生人何劳劳，长安土尽槐根高。——"
        ],
        "notes": [
            ""
        ],
        "volume": "卷八百六十六",
        "no#": 3
    },
    {
        "title": "题窗上诗",
        "author": "隔窗鬼",
        "biography": "",
        "paragraphs": [
            "何人窗下读书声，南斗阑干北斗横。",
            "千里思家归不得，春风肠断石头城。"
        ],
        "notes": [
            ""
        ],
        "volume": "卷八百六十六",
        "no#": 4
    },
    {
        "title": "柱上诗",
        "author": "巴陵馆鬼",
        "biography": "",
        "paragraphs": [
            "爷娘送我青枫根，不记青枫几回落。",
            "当时手刺衣上花，今日为灰不堪著。"
        ],
        "notes": [
            ""
        ],
        "volume": "卷八百六十六",
        "no#": 5
    },
    {
        "title": "留别安凤",
        "author": "徐侃",
        "biography": "",
        "paragraphs": [
            "君寄长安久，耻不还故乡。我别长安去，切在慰高堂。",
            "不意与离恨，泉下亦难忘。"
        ],
        "notes": [
            ""
        ],
        "volume": "卷八百六十六",
        "no#": 6
    },
    {
        "title": "附：安凤赠别徐侃",
        "author": "安凤",
        "biography": "",
        "paragraphs": [
            "一自离乡国，十年在咸秦。泣尽卞和血，不逢一故人。",
            "今日旧友别，羞此漂泊身。离情吟诗处，麻衣掩泪频。",
            "泪别各分袂，且及来年春。"
        ],
        "notes": [
            ""
        ],
        "volume": "卷八百六十六",
        "no#": 7
    },
    {
        "title": "述怀",
        "author": "商山客死生",
        "biography": "",
        "paragraphs": [
            "家住驿北路，百里无四邻。往来不相问，寂寂山家春。",
            "南冈夜萧萧，青松与白杨。家人应有梦，远客已无肠。",
            "白草寒露里，乱山明月中。是夕苦吟罢，寒烛与君同。"
        ],
        "notes": [
            ""
        ],
        "volume": "卷八百六十六",
        "no#": 8
    },
    {
        "title": "续郑郊吟",
        "author": "冢中人",
        "biography": "",
        "paragraphs": [
            "冢上两竿竹，风吹常袅袅。——郑郊",
            "下有百年人，长眠不知晓。——冢中人"
        ],
        "notes": [
            ""
        ],
        "volume": "卷八百六十六",
        "no#": 9
    },
    {
        "title": "题壁",
        "author": "崇圣寺鬼",
        "biography": "",
        "paragraphs": [
            "禁烟佳节同游此，正值酴醿夹岸香。",
            "缅首十年前往事，强吟风景乱愁肠。",
            "策马暂寻原上路，落花芳草尚依然。",
            "家亡国破一场梦，惆怅又逢寒食天。"
        ],
        "notes": [
            ""
        ],
        "volume": "卷八百六十六",
        "no#": 10
    },
    {
        "title": "血书诗",
        "author": "任彦思家鬼",
        "biography": "",
        "paragraphs": [
            "物类易迁变，我行人不见。珍重任彦思，相别日已远。"
        ],
        "notes": [
            ""
        ],
        "volume": "卷八百六十六",
        "no#": 11
    },
    {
        "title": "赠马植",
        "author": "峡中白衣",
        "biography": "",
        "paragraphs": [
            "截竹为筒作笛吹，凤凰池上凤凰飞。",
            "劳君更向黔南去，即是陶钧万类时。"
        ],
        "notes": [
            ""
        ],
        "volume": "卷八百六十六",
        "no#": 12
    },
    {
        "title": "题芭蕉叶上",
        "author": "张仁宝",
        "biography": "",
        "paragraphs": [
            "寒食家家尽禁烟，野棠风坠小花钿。",
            "如今空有孤魂梦，半在嘉陵半锦川。"
        ],
        "notes": [
            ""
        ],
        "volume": "卷八百六十六",
        "no#": 13
    },
    {
        "title": "官坡馆联句",
        "author": "崔常侍",
        "biography": "",
        "paragraphs": [
            "床头锦衾班复班，架上朱衣殷复殷。",
            "空庭朗月闲复闲，夜长路远山复山。"
        ],
        "notes": [
            ""
        ],
        "volume": "卷八百六十六",
        "no#": 14
    },
    {
        "title": "亡后见形诗",
        "author": "李煜",
        "biography": "",
        "paragraphs": [
            "异国非所志，烦劳殊清闲。惊涛千万里，无乃见钟山。"
        ],
        "notes": [
            ""
        ],
        "volume": "卷八百六十六",
        "no#": 15
    },
    {
        "title": "同鹿门少年马绍隆冥游诗：同望荆门",
        "author": "庞德公",
        "biography": "",
        "paragraphs": [
            "千年故国岁华奔，一柱高台已断魂。",
            "唯有岘亭清夜月，与君长啸学苏门。"
        ],
        "notes": [
            ""
        ],
        "volume": "卷八百六十六",
        "no#": 16
    },
    {
        "title": "同鹿门少年马绍隆冥游诗：忆荆南",
        "author": "庞德公",
        "biography": "",
        "paragraphs": [
            "高名宋玉遗闲丽，作赋兰成绝盛才。",
            "谁似辽东千岁鹤，倚天华表却归来。"
        ],
        "notes": [
            ""
        ],
        "volume": "卷八百六十六",
        "no#": 17
    },
    {
        "title": "贻常夷诗",
        "author": "朱均",
        "biography": "",
        "paragraphs": [
            "平生游城郭，殂没委荒榛。自我辞人世，不知秋与春。",
            "牛羊久来牧，松柏几成薪。分绝车马好，甘随狐兔群。",
            "何处清风至，君子幸为邻。烈烈盛名德，依依伫良宾。",
            "千年何旦暮，一室动人神。乔木如在望，通衢良易遵。",
            "高门傥无隔，向与析龙津。"
        ],
        "notes": [
            ""
        ],
        "volume": "卷八百六十六",
        "no#": 18
    },
    {
        "title": "空馆夜歌",
        "author": "夷陵女郎",
        "biography": "",
        "paragraphs": [
            "明月清风，良宵会同。星河易翻，欢娱不终。",
            "绿樽翠杓，为君斟酌。今夕不饮，何时欢乐。",
            "杨柳杨柳，袅袅随风急。西楼美人春梦长，",
            "玉户金缸，愿陪君王。邯郸宫中，金石丝簧。",
            "卫女秦娥，左右成行。纨缟缤纷，翠眉红妆。",
            "王欢顾盼，为王歌舞。愿得君欢，常无灾苦。"
        ],
        "notes": [
            ""
        ],
        "volume": "卷八百六十六",
        "no#": 19
    },
    {
        "title": "赠夫诗三首",
        "author": "孔氏",
        "biography": "",
        "paragraphs": [
            "不忿成故人，掩涕每盈巾。死生今有隔，相见永无因。",
            "匣里残妆粉，留将与后人。黄泉无用处，恨作冢中尘。",
            "有意怀男女，无情亦任君。欲知肠断处，明月照孤坟。"
        ],
        "notes": [
            ""
        ],
        "volume": "卷八百六十六",
        "no#": 20
    },
    {
        "title": "答夫诗二首",
        "author": "张氏",
        "biography": "",
        "paragraphs": [
            "不分殊幽显，那堪异古今。阴阳徒自隔，聚散两难心。",
            "兰阶兔月斜，银烛半含花。自怜长夜客，泉路以为家。"
        ],
        "notes": [
            ""
        ],
        "volume": "卷八百六十六",
        "no#": 21
    },
    {
        "title": "附：唐晅悼妻诗",
        "author": "唐晅",
        "biography": "",
        "paragraphs": [
            "寝室悲长簟，妆楼泣镜台。独悲桃李节，不共夜泉开。",
            "魂兮若有感，仿佛梦中来。",
            "常时华堂静，笑语度更筹。恍惚人事改，冥寞委荒丘。",
            "阳原歌薤露，阴壑惜藏舟。清夜妆台月，空想画眉愁。"
        ],
        "notes": [
            ""
        ],
        "volume": "卷八百六十六",
        "no#": 22
    },
    {
        "title": "赠妻诗",
        "author": "唐晅",
        "biography": "",
        "paragraphs": [
            "峄阳桐半死，延津剑一沈。如何宿昔内，空负百年心。"
        ],
        "notes": [
            ""
        ],
        "volume": "卷八百六十六",
        "no#": 23
    },
    {
        "title": "赠姊",
        "author": "韦璜",
        "biography": "",
        "paragraphs": [
            "修短各有分，浮华亦非真。断肠泉壤下，幽忧难具陈。",
            "凄凄白杨风，日暮堪愁人。"
        ],
        "notes": [
            ""
        ],
        "volume": "卷八百六十六",
        "no#": 24
    },
    {
        "title": "赠夫二首",
        "author": "韦璜",
        "biography": "",
        "paragraphs": [
            "不得长相守，青春夭蕣华。旧游今永已，泉路却为家。",
            "早知离别切人心，悔作从来恩爱深。",
            "黄泉冥寞虽长逝，白日屏帷还重寻。"
        ],
        "notes": [
            ""
        ],
        "volume": "卷八百六十六",
        "no#": 25
    },
    {
        "title": "赠嫂",
        "author": "韦璜",
        "biography": "",
        "paragraphs": [
            "赤心用尽为相知，虑后防前只定疑。",
            "案牍可申生节目，桃符虽圣欲何为。"
        ],
        "notes": [
            ""
        ],
        "volume": "卷八百六十六",
        "no#": 26
    },
    {
        "title": "与独孤穆冥会诗",
        "author": "临淄县主",
        "biography": "",
        "paragraphs": [
            "江都昔丧乱，阙下多构兵。豺虎恣吞噬，干戈日纵横。",
            "逆徒自外至，半夜开重城。膏血浸宫殿，刀枪倚簷楹。",
            "今知从逆者，乃是公与卿。白刃污黄屋，邦家遂因倾。",
            "疾风知劲草，世乱识忠臣。哀哀独孤公，临死乃结缨。",
            "天地既板荡，云雷时未亨。今者二百载，幽怀犹未平。",
            "山河风月古，陵寝露烟青。君子秉祖德，方垂忠烈名。",
            "华轩一惠顾，土室以为荣。丈夫立志操，存没感其情。",
            "求义若可托，谁能抱幽贞。",
            "皇天昔降祸，隋室若缀旒。患难在双阙，干戈连九州。",
            "出门皆凶竖，所向多逆谋。白日忽然暮，颓波不可收。",
            "望夷既结衅，宗社亦贻羞。温室兵始合，宫闱血已流。",
            "悯哉吹箫子，悲啼下凤楼。霜刃徒见逼，玉笄不可求。",
            "罗襦遗侍者，粉黛成仇雠。邦国已沦覆，余生誓不留。",
            "英英将军祖，独以社稷忧。丹血溅黼扆，丰肌染戈矛。",
            "今来见禾黍，尽日悲宗周。玉树已寂寞，泉台千万秋。",
            "感兹一顾重，愿以死节酬。幽显傥不昧，终焉契绸缪。",
            "平阳县中树，久作广陵尘。不意何郎至，黄泉重见春。",
            "金闺久无主，罗袂坐生尘。愿作吹箫伴，同为骑凤人。",
            "朱轩下长路，青草启孤坟。犹胜阳台上，空看朝暮云。",
            "露草芊芊，颓茔未迁。自我居此，于今几年。与君先祖，",
            "俟君之北，携手同归。",
            "伊彼维扬，在天一方。驱马悠悠，忽来异乡。情通幽显，",
            "惟子之故，不遑淹留。"
        ],
        "notes": [
            ""
        ],
        "volume": "卷八百六十六",
        "no#": 27
    },
    {
        "title": "与李章武赠答诗",
        "author": "王氏妇",
        "biography": "",
        "paragraphs": [
            "怨鸯绮，知结几千丝。别后寻交颈，应伤未别时。",
            "撚指环，相思见环重相忆。愿君永持玩，回圈无终极。",
            "河汉已倾斜，神魂欲超越。愿郎更回抱，终天从此诀。",
            "分从幽显隔，岂谓有佳期。宁辞重重别，所叹去何之。",
            "昔辞怀后会，今别便终天。新悲与旧恨，千古闭穷泉。",
            "后期杳无约，前恨已相寻。别路无行信，何因得寄心。",
            "水不西归月暂圆，令人惆怅古城边。萧条明早分岐路，"
        ],
        "notes": [
            ""
        ],
        "volume": "卷八百六十六",
        "no#": 28
    },
    {
        "title": "附：李助为章武赋",
        "author": "李助",
        "biography": "",
        "paragraphs": [
            "石沈辽海阔，剑别楚天长。会合知无日，离心满夕阳。"
        ],
        "notes": [
            ""
        ],
        "volume": "卷八百六十六",
        "no#": 29
    },
    {
        "title": "与曾季衡冥会诗",
        "author": "王丽真",
        "biography": "",
        "paragraphs": [
            "五原分袂真吴越燕拆莺离芳草歇年少烟花处处春北邙空恨清秋月",
            "莎草青青雁欲归玉腮珠泪洒临岐云鬟飘去香风尽愁见莺啼红树枝"
        ],
        "notes": [
            ""
        ],
        "volume": "卷八百六十六",
        "no#": 30
    },
    {
        "title": "赠段何",
        "author": "客户里女子",
        "biography": "",
        "paragraphs": [
            "乐广清羸经几年，姹娘相托不论钱。",
            "轻盈妙质归何处，惆怅碧楼红玉钿。"
        ],
        "notes": [
            ""
        ],
        "volume": "卷八百六十六",
        "no#": 31
    },
    {
        "title": "湖城厅吟",
        "author": "密陀僧",
        "biography": "",
        "paragraphs": [
            "黄帝上天时，鼎湖元在兹。七十二玉女，化作黄金芝。"
        ],
        "notes": [
            ""
        ],
        "volume": "卷八百六十六",
        "no#": 32
    },
    {
        "title": "谢王轩",
        "author": "西施",
        "biography": "",
        "paragraphs": [
            "妾自吴宫还越国，素衣千载无人识。",
            "当时心比金石坚，今日为君坚不得。"
        ],
        "notes": [
            ""
        ],
        "volume": "卷八百六十六",
        "no#": 33
    },
    {
        "title": "附：王轩题西施石诗",
        "author": "王轩",
        "biography": "",
        "paragraphs": [
            "岭上千峰秀，江边细草春。今逢浣纱石，不见浣纱人。"
        ],
        "notes": [
            ""
        ],
        "volume": "卷八百六十六",
        "no#": 34
    },
    {
        "title": "附：轩诗",
        "author": "王轩",
        "biography": "",
        "paragraphs": [
            "佳人去千载，溪山久寂寞。野水浮白烟，岩花自开落。",
            "猿鸟旧清音，风月闲楼阁。无语立斜阳，幽情入天幕。"
        ],
        "notes": [
            ""
        ],
        "volume": "卷八百六十六",
        "no#": 35
    },
    {
        "title": "西施诗",
        "author": "西施",
        "biography": "",
        "paragraphs": [
            "高花岩外晓相鲜，幽鸟雨中啼不歇。",
            "红云飞过大江西，从此人间怨风月。"
        ],
        "notes": [
            ""
        ],
        "volume": "卷八百六十六",
        "no#": 36
    },
    {
        "title": "附：轩诗",
        "author": "王轩",
        "biography": "",
        "paragraphs": [
            "当时计拙笑将军，何事安邦赖美人。",
            "一自仙葩入吴国，从兹越国更无春。"
        ],
        "notes": [
            ""
        ],
        "volume": "卷八百六十六",
        "no#": 37
    },
    {
        "title": "西施诗",
        "author": "西施",
        "biography": "",
        "paragraphs": [
            "云霞出没群峰外，鸥鸟浮沈一水间。",
            "一自越兵齐振地，梦魂不到虎丘山。"
        ],
        "notes": [
            ""
        ],
        "volume": "卷八百六十六",
        "no#": 38
    },
    {
        "title": "与萧旷冥会诗",
        "author": "甄后",
        "biography": "",
        "paragraphs": [
            "玉箸凝腮忆魏宫，朱弦一弄洗清风。",
            "明晨追赏应愁寂，沙渚烟销翠羽空。"
        ],
        "notes": [
            ""
        ],
        "volume": "卷八百六十六",
        "no#": 39
    },
    {
        "title": "与萧旷冥会诗",
        "author": "织绡女",
        "biography": "",
        "paragraphs": [
            "织绡泉底少欢娱，更劝萧郎尽酒壶。",
            "愁见玉琴弹别鹤，又将清泪滴真珠。"
        ],
        "notes": [
            ""
        ],
        "volume": "卷八百六十六",
        "no#": 40
    },
    {
        "title": "与萧旷冥会诗",
        "author": "萧旷",
        "biography": "",
        "paragraphs": [
            "红兰吐艳间夭桃，自喜寻芳数已遭。",
            "珠佩鹊桥从此断，遥天空恨碧云高。"
        ],
        "notes": [
            ""
        ],
        "volume": "卷八百六十六",
        "no#": 41
    },
    {
        "title": "五原夜吟",
        "author": "沙碛女子",
        "biography": "",
        "paragraphs": [
            "云鬟消尽转蓬稀，埋骨穷荒失所依。",
            "牧马不嘶沙月白，孤魂空逐雁南飞。"
        ],
        "notes": [
            ""
        ],
        "volume": "卷八百六十六",
        "no#": 42
    },
    {
        "title": "与颜浚冥会诗",
        "author": "陈宫妃嫔",
        "biography": "",
        "paragraphs": [
            "秋草荒台响夜蛩，白杨凋尽减悲风。",
            "彩笺曾擘欺江总，绮阁尘消玉树空。",
            "宝阁排云称望仙，五云高艳拥朝天。",
            "清溪犹有当时月，应照琼花绽绮筵。",
            "素魄初圆恨翠娥，繁华浓艳竟如何。",
            "南朝唯有长江水，依旧门前作逝波。",
            "箫管清吟怨丽华，秋江寒月绮窗斜。",
            "惭非后主题笺客，得见临春阁上花。"
        ],
        "notes": [
            ""
        ],
        "volume": "卷八百六十六",
        "no#": 43
    },
    {
        "title": "驿楼诵诗",
        "author": "湘中女子",
        "biography": "",
        "paragraphs": [
            "红树醉秋色，碧溪弹夜弦。佳期不可再，风雨杳如年。"
        ],
        "notes": [
            ""
        ],
        "volume": "卷八百六十六",
        "no#": 44
    },
    {
        "title": "赠杨蕴中",
        "author": "薛涛",
        "biography": "",
        "paragraphs": [
            "玉漏声长灯耿耿，东墙西墙时见影。",
            "月明窗外子规啼，忍使孤魂愁夜永。"
        ],
        "notes": [
            ""
        ],
        "volume": "卷八百六十六",
        "no#": 45
    },
    {
        "title": "葬后见形诗",
        "author": "张太华",
        "biography": "",
        "paragraphs": [
            "独卧经秋堕鬓蝉，白杨风起不成眠。",
            "寻思往日椒房宠，泪湿夜襟损翠钿。"
        ],
        "notes": [
            ""
        ],
        "volume": "卷八百六十六",
        "no#": 46
    },
    {
        "title": "谢李若冲",
        "author": "张太华",
        "biography": "",
        "paragraphs": [
            "符吏匆匆叩夜扃，便随金简出幽冥。",
            "蒙师荐拔恩非浅，领得生神九过经。"
        ],
        "notes": [
            ""
        ],
        "volume": "卷八百六十六",
        "no#": 47
    },
    {
        "title": "幽恨诗",
        "author": "安邑坊女",
        "biography": "",
        "paragraphs": [
            "卜得上峡日，秋江风浪多。巴陵一夜雨，肠断木兰歌。"
        ],
        "notes": [
            ""
        ],
        "volume": "卷八百六十六",
        "no#": 48
    },
    {
        "title": "和检诗",
        "author": "韦检亡姬",
        "biography": "",
        "paragraphs": [
            "春雨蒙蒙不见天，家家门外柳和烟。",
            "如今肠断空垂泪，欢笑重追别有年。"
        ],
        "notes": [
            ""
        ],
        "volume": "卷八百六十六",
        "no#": 49
    },
    {
        "title": "附：检悼亡姬诗",
        "author": "韦检",
        "biography": "",
        "paragraphs": [
            "宝剑化龙归碧落，嫦娥随月下黄泉。",
            "一杯酒向青春晚，寂寞书窗恨独眠。"
        ],
        "notes": [
            ""
        ],
        "volume": "卷八百六十六",
        "no#": 50
    },
    {
        "title": "梦后自题",
        "author": "韦检",
        "biography": "",
        "paragraphs": [
            "白浪漫漫去不回，浮云飞尽日西颓。",
            "始皇陵上千年树，银鸭金凫也变灰。"
        ],
        "notes": [
            ""
        ],
        "volume": "卷八百六十六",
        "no#": 51
    },
    {
        "title": "与夫同咏诗",
        "author": "苏检妻",
        "biography": "",
        "paragraphs": [
            "楚水准如镜，周回白鸟飞。金陵几多地，一去不知归。"
        ],
        "notes": [
            ""
        ],
        "volume": "卷八百六十六",
        "no#": 52
    },
    {
        "title": "与夫同咏诗",
        "author": "苏检",
        "biography": "",
        "paragraphs": [
            "还吴东去过澄城，楼上清风酒半醒。",
            "想得到家春已暮，海棠千树已凋零。"
        ],
        "notes": [
            ""
        ],
        "volume": "卷八百六十六",
        "no#": 53
    },
    {
        "title": "冥会诗",
        "author": "宫嫔",
        "biography": "",
        "paragraphs": [
            "争不逢人话此身，此身长夜不知春。",
            "自从国破家亡后，陇上惟添芳草新。",
            "休说人间恨恋多，况逢佳客此相过。",
            "堂中纵有千般乐，争及阳春一曲歌。",
            "幽谷穷花似妾身，纵怀香艳吐无因。",
            "多情公子能相访，应解回风暂借春。",
            "恩情未足晓光催，数朵眠花未得开。",
            "却羡一双金扼臂，得随人世出将来。"
        ],
        "notes": [
            ""
        ],
        "volume": "卷八百六十六",
        "no#": 54
    },
    {
        "title": "与谢翱赠答诗",
        "author": "金车美人",
        "biography": "",
        "paragraphs": [
            "阳台后会杳无期，碧树烟深玉漏迟。",
            "半夜香风满庭月，花前空赋别离诗。",
            "相思无路莫相思，风里花开只片时。",
            "惆怅金闺却归去，晓莺啼断绿杨枝。",
            "一纸华笺洒碧云，余香犹在墨犹新。空添满目凄凉事，",
            "红闺更有堪愁处，窗上虫丝几上尘。",
            "惆怅佳期一梦中，武陵春色尽成空。欲知离别偏堪恨，",
            "双轮暂与王孙驻，明日西驰又向东。"
        ],
        "notes": [
            ""
        ],
        "volume": "卷八百六十六",
        "no#": 55
    },
    {
        "title": "赠朋诗",
        "author": "魏朋妻",
        "biography": "",
        "paragraphs": [
            "孤坟临清江，每睹白日晚。松影摇长风，蟾光落岩甸。",
            "故乡千里余，亲戚罕相见。望望空云山，哀哀泪如霰。",
            "恨为泉台客，复此异乡县。愿言敦畴昔，勿以弃疵贱。"
        ],
        "notes": [
            ""
        ],
        "volume": "卷八百六十六",
        "no#": 56
    },
    {
        "title": "题明月堂二首",
        "author": "刘氏亡妇",
        "biography": "",
        "paragraphs": [
            "蝉鬓惊秋华发新，可怜红隙尽埃尘。",
            "西山一梦何年觉，明月堂前不见人。",
            "玉钩风急响丁东，回首西山似梦中。",
            "明月堂前人不到，庭前一夜老秋风。"
        ],
        "notes": [
            ""
        ],
        "volume": "卷八百六十六",
        "no#": 57
    },
    {
        "title": "诗",
        "author": "故台城妓",
        "biography": "",
        "paragraphs": [
            "歌罢玉楼月，舞残金缕衣。匀钿收迸节，敛黛别重闱。",
            "网断蛛犹织，梁春燕不归。那堪回首处，江步野棠飞。"
        ],
        "notes": [
            ""
        ],
        "volume": "卷八百六十六",
        "no#": 58
    },
    {
        "title": "金陵词",
        "author": "故台城妓",
        "biography": "",
        "paragraphs": [
            "宫中细草香红湿，宫内纤腰碧窗泣。",
            "唯有虹梁春燕雏，犹傍珠帘玉钩立。"
        ],
        "notes": [
            ""
        ],
        "volume": "卷八百六十六",
        "no#": 59
    },
    {
        "title": "示宋善威",
        "author": "无名女鬼",
        "biography": "",
        "paragraphs": [
            "月落三株树，日映九重天。良夜欢宴罢，暂别庚申年。"
        ],
        "notes": [
            ""
        ],
        "volume": "卷八百六十六",
        "no#": 60
    },
    {
        "title": "诗",
        "author": "无名鬼",
        "biography": "",
        "paragraphs": [
            "江上樯竿一百尺，山中楼台十二重。",
            "山僧楼上望江上，指点樯竿笑杀侬。",
            "仙人未必便仙去，还在人间人不知。",
            "手把白须从两鹿，相逢却问姓名谁。"
        ],
        "notes": [
            ""
        ],
        "volume": "卷八百六十六",
        "no#": 61
    },
    {
        "title": "句",
        "author": "秾华",
        "biography": "",
        "paragraphs": [
            "柏堂新成乐未央，回来回去绕裴郎。"
        ],
        "notes": [
            ""
        ],
        "volume": "卷八百六十六",
        "no#": 62
    },
    {
        "title": "句",
        "author": "张守中",
        "biography": "",
        "paragraphs": [
            "薄命苏秦频去国，多情潘岳旋兴悲。",
            "今夜若栖芳草径，为传幽意达王孙。"
        ],
        "notes": [
            ""
        ],
        "volume": "卷八百六十六",
        "no#": 63
    },
    {
        "title": "句",
        "author": "无名鬼",
        "biography": "",
        "paragraphs": [
            "芫花半落，松风晚清。"
        ],
        "notes": [
            ""
        ],
        "volume": "卷八百六十六",
        "no#": 64
    }
]