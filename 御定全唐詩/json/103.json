[
    {
        "title": "奉和圣制立春日侍宴内殿出剪彩花应制",
        "author": "赵彦昭",
        "biography": "",
        "paragraphs": [
            "剪彩迎初候，攀条故写真。花随红意发，叶就绿情新。",
            "嫩色惊衔燕，轻香误采人。应为熏风拂，能令芳树春。"
        ],
        "notes": [
            ""
        ],
        "volume": "卷一百零三",
        "no#": 1
    },
    {
        "title": "奉和人日清晖阁宴群臣遇雪应制",
        "author": "赵彦昭",
        "biography": "",
        "paragraphs": [
            "出震乘东陆，凭高御北辰。祥云应早岁，瑞雪候初旬。",
            "庭树千花发，阶蓂七叶新。幸承今日宴，长奉万年春。"
        ],
        "notes": [
            ""
        ],
        "volume": "卷一百零三",
        "no#": 2
    },
    {
        "title": "奉和七夕两仪殿会宴应制",
        "author": "赵彦昭",
        "biography": "",
        "paragraphs": [
            "青女三秋节，黄姑七日期。星桥度玉佩，云阁掩罗帷。",
            "河气通仙掖，天文入睿词。今宵望灵汉，应得见蛾眉。"
        ],
        "notes": [
            ""
        ],
        "volume": "卷一百零三",
        "no#": 3
    },
    {
        "title": "奉和九日幸临渭亭登高应制",
        "author": "赵彦昭",
        "biography": "",
        "paragraphs": [
            "秋豫凝仙览，宸游转翠华。呼鹰下鸟路，戏马出龙沙。",
            "紫菊宜新寿，丹萸辟旧邪。须陪长久宴，岁岁奉吹花。"
        ],
        "notes": [
            ""
        ],
        "volume": "卷一百零三",
        "no#": 4
    },
    {
        "title": "奉和九月九日登慈恩寺浮屠应制",
        "author": "赵彦昭",
        "biography": "",
        "paragraphs": [
            "出豫乘秋节，登高陟梵宫。皇心满尘界，佛迹现虚空。",
            "日月宜长寿，人天得大通。喜闻题宝偈，受记莫由同。"
        ],
        "notes": [
            ""
        ],
        "volume": "卷一百零三",
        "no#": 5
    },
    {
        "title": "安乐公主移入新宅侍宴应制同用开字",
        "author": "赵彦昭",
        "biography": "",
        "paragraphs": [
            "云物中京晓，天人外馆开。飞桥象河汉，悬榜学蓬莱。",
            "北阙临仙槛，南山送寿杯。一窥轮奂毕，惭恧栋梁材。"
        ],
        "notes": [
            ""
        ],
        "volume": "卷一百零三",
        "no#": 6
    },
    {
        "title": "奉和送金城公主适西蕃应制",
        "author": "赵彦昭",
        "biography": "",
        "paragraphs": [
            "圣后经纶远，谋臣计划多。受降追汉策，筑馆许戎和。",
            "俗化乌孙垒，春生积石河。六龙今出饯，双鹤愿为歌。"
        ],
        "notes": [
            ""
        ],
        "volume": "卷一百零三",
        "no#": 7
    },
    {
        "title": "奉和圣制登骊山高顶寓目应制",
        "author": "赵彦昭",
        "biography": "",
        "paragraphs": [
            "皇情遍九垓，御辇驻昭回。路若随天转，人疑近日来。",
            "河看大禹凿，山见巨灵开。愿扈登封驾，常持荐寿杯。"
        ],
        "notes": [
            ""
        ],
        "volume": "卷一百零三",
        "no#": 8
    },
    {
        "title": "奉和幸白鹿观应制",
        "author": "赵彦昭",
        "biography": "",
        "paragraphs": [
            "云骖驱半景，星跸坐中天。国诞玄宗圣，家寻碧落仙。",
            "玉杯鸾荐寿，宝算鹤知年。一睹光华旦，欣承道德篇。"
        ],
        "notes": [
            ""
        ],
        "volume": "卷一百零三",
        "no#": 9
    },
    {
        "title": "哭仆射鄂公杨再思",
        "author": "赵彦昭",
        "biography": "",
        "paragraphs": [
            "两揆光天秩，三朝奉帝熙。何言集大鸟，忽此丧元龟。",
            "坐叹公槐落，行闻宰树悲。壑舟今已去，宁有济川期。"
        ],
        "notes": [
            ""
        ],
        "volume": "卷一百零三",
        "no#": 10
    },
    {
        "title": "人日侍宴大明宫应制",
        "author": "赵彦昭",
        "biography": "",
        "paragraphs": [
            "宝契无为属圣人，雕舆出幸玩芳辰。平楼半入南山雾，",
            "处处风光今日好，年年愿奉属车尘。"
        ],
        "notes": [
            ""
        ],
        "volume": "卷一百零三",
        "no#": 11
    },
    {
        "title": "奉和初春幸太平公主南庄应制",
        "author": "赵彦昭",
        "biography": "",
        "paragraphs": [
            "主第岩扃驾鹊桥，天门阊阖降鸾镳。历乱旌旗转云树，",
            "已陪沁水追欢日，行奉茅山访道朝。"
        ],
        "notes": [
            ""
        ],
        "volume": "卷一百零三",
        "no#": 12
    },
    {
        "title": "奉和幸安乐公主山庄应制",
        "author": "赵彦昭",
        "biography": "",
        "paragraphs": [
            "六龙齐轸御朝曦，双鹢维舟下绿池。飞观仰看云外耸，",
            "幸愿一生同草树，年年岁岁乐于斯。"
        ],
        "notes": [
            ""
        ],
        "volume": "卷一百零三",
        "no#": 13
    },
    {
        "title": "奉和幸大荐福寺",
        "author": "赵彦昭",
        "biography": "",
        "paragraphs": [
            "宝地龙飞后，金身佛现时。千花开国界，万善累皇基。",
            "北阙承行幸，西园属住持。天衣拂旧石，王舍起新祠。",
            "刹凤迎雕辇，幡虹驻彩旗。同沾小雨润，窃仰大风诗。"
        ],
        "notes": [
            ""
        ],
        "volume": "卷一百零三",
        "no#": 14
    },
    {
        "title": "奉和幸长安故城未央宫应制",
        "author": "赵彦昭",
        "biography": "",
        "paragraphs": [
            "夙驾移天跸，凭轩览汉都。寒烟收紫禁，春色绕黄图。",
            "旧史遗陈迹，前王失霸符。山河寸土尽，宫观尺椽无。",
            "崇高惟在德，壮丽岂为谟。茨室留皇鉴，熏歌盛有虞。"
        ],
        "notes": [
            ""
        ],
        "volume": "卷一百零三",
        "no#": 15
    },
    {
        "title": "奉和幸韦嗣立山庄侍燕应制",
        "author": "赵彦昭",
        "biography": "",
        "paragraphs": [
            "贤族唯题里，儒门但署乡。何如表岩洞，宸翰发辉光。",
            "地在兹山曲，家临合水阳。六龙驻旌罕，四牡耀旗常。",
            "北斗临台座，东山入庙堂。天高羽翼近，主圣股肱良。",
            "野竹池亭气，村花涧谷香。纵然怀豹隐，空愧蹑鹓行。"
        ],
        "notes": [
            ""
        ],
        "volume": "卷一百零三",
        "no#": 16
    },
    {
        "title": "奉和元日赐群臣柏叶应制",
        "author": "赵彦昭",
        "biography": "",
        "paragraphs": [
            "器乏雕梁器，材非构厦材。但将千岁叶，常奉万年杯。"
        ],
        "notes": [
            ""
        ],
        "volume": "卷一百零三",
        "no#": 17
    },
    {
        "title": "苑中人日遇雪应制",
        "author": "赵彦昭",
        "biography": "",
        "paragraphs": [
            "始见青云干律吕，俄逢瑞雪应阳春。",
            "今日回看上林树，梅花柳絮一时新。"
        ],
        "notes": [
            ""
        ],
        "volume": "卷一百零三",
        "no#": 18
    },
    {
        "title": "奉和圣制幸韦嗣立山庄应制",
        "author": "赵彦昭",
        "biography": "",
        "paragraphs": [
            "廊庙心存岩壑中，銮舆瞩在灞城东。",
            "逍遥自在蒙庄子，汉主徒言河上公。"
        ],
        "notes": [
            ""
        ],
        "volume": "卷一百零三",
        "no#": 19
    },
    {
        "title": "秋朝木芙蓉",
        "author": "赵彦昭",
        "biography": "",
        "paragraphs": [
            "水面芙蓉秋已衰，繁条偏是著花迟。",
            "平明露滴垂红脸，似有朝愁暮落时。"
        ],
        "notes": [
            ""
        ],
        "volume": "卷一百零三",
        "no#": 20
    },
    {
        "title": "侍宴桃花园咏桃花应制",
        "author": "赵彦昭",
        "biography": "",
        "paragraphs": [
            "红萼竞燃春苑曙，粉茸新吐御筵开。",
            "长年愿奉西王母，近侍惭无东朔才。"
        ],
        "notes": [
            ""
        ],
        "volume": "卷一百零三",
        "no#": 21
    }
]