[
    {
        "title": "题寺壁二首",
        "author": "吕群",
        "biography": "",
        "paragraphs": [
            "路行三蜀尽，身及一阳生。赖有残灯火，相依坐到明。",
            "社后辞巢燕，霜前别蒂蓬。愿为蝴蝶梦，飞去觅关中。"
        ],
        "notes": [
            ""
        ],
        "volume": "卷五百零五",
        "no#": 1
    },
    {
        "title": "黄蜀葵",
        "author": "崔涯",
        "biography": "",
        "paragraphs": [
            "野栏秋景晚，疏散两三枝。嫩碧浅轻态，幽香闲澹姿。",
            "露倾金盏小，风引道冠欹。独立悄无语，清愁人讵知。"
        ],
        "notes": [
            ""
        ],
        "volume": "卷五百零五",
        "no#": 2
    },
    {
        "title": "咏春风",
        "author": "崔涯",
        "biography": "",
        "paragraphs": [
            "动地经天物不伤，高情逸韵住何方。扶持燕雀连天去，",
            "孤云虽是无心物，借便吹教到帝乡。"
        ],
        "notes": [
            ""
        ],
        "volume": "卷五百零五",
        "no#": 3
    },
    {
        "title": "竹",
        "author": "崔涯",
        "biography": "",
        "paragraphs": [
            "领得溪风不放回，傍窗缘砌遍庭栽。须招野客为邻住，",
            "谁怜翠色兼寒影，静落茶瓯与酒杯。"
        ],
        "notes": [
            ""
        ],
        "volume": "卷五百零五",
        "no#": 4
    },
    {
        "title": "侠士诗",
        "author": "崔涯",
        "biography": "",
        "paragraphs": [
            "太行岭上二尺雪，崔涯袖中三尺铁。",
            "一朝若遇有心人，出门便与妻儿别。"
        ],
        "notes": [
            ""
        ],
        "volume": "卷五百零五",
        "no#": 5
    },
    {
        "title": "别妻",
        "author": "崔涯",
        "biography": "",
        "paragraphs": [
            "陇上泉流陇下分，断肠呜咽不堪闻。",
            "嫦娥一入月中去，巫峡千秋空白云。"
        ],
        "notes": [
            ""
        ],
        "volume": "卷五百零五",
        "no#": 6
    },
    {
        "title": "杂嘲二首",
        "author": "崔涯",
        "biography": "",
        "paragraphs": [
            "二年不到宋家东，阿母深居僻巷中。",
            "含泪向人羞不语，琵琶弦断倚屏风。",
            "日暮迎来香合中，百年心事一宵同。",
            "寒鸡鼓翼纱窗外，已觉恩情逐晓风。"
        ],
        "notes": [
            ""
        ],
        "volume": "卷五百零五",
        "no#": 7
    },
    {
        "title": "悼妓",
        "author": "崔涯",
        "biography": "",
        "paragraphs": [
            "赤板桥西小竹篱，槿花还似去年时。",
            "淡黄衫子浑无色，肠断丁香画雀儿。"
        ],
        "notes": [
            ""
        ],
        "volume": "卷五百零五",
        "no#": 8
    },
    {
        "title": "自苏州至望亭驿有作",
        "author": "郭良骥",
        "biography": "",
        "paragraphs": [
            "南浦菰蒲绕白苹，东吴黎庶逐黄巾。野棠自发空流水，",
            "那堪回首长洲苑，烽火年年报虏尘。"
        ],
        "notes": [
            ""
        ],
        "volume": "卷五百零五",
        "no#": 9
    },
    {
        "title": "邺中行",
        "author": "郭良骥",
        "biography": "",
        "paragraphs": [
            "年去年来秋更春，魏家园庙已成尘。",
            "只今惟有西陵在，无复当时歌舞人。"
        ],
        "notes": [
            ""
        ],
        "volume": "卷五百零五",
        "no#": 10
    },
    {
        "title": "公无渡河",
        "author": "王睿",
        "biography": "",
        "paragraphs": [
            "浊波洋洋兮凝晓雾，公无渡河兮公竟渡。",
            "风号水激兮呼不闻，提壶看入兮中流去。",
            "浪摆衣裳兮随步没，沉尸深入兮蛟螭窟。",
            "蛟螭尽醉兮君血干，推出黄沙兮泛君骨。",
            "当时君死妾何适，遂就波涛合魂魄。愿持精卫衔石心，"
        ],
        "notes": [
            ""
        ],
        "volume": "卷五百零五",
        "no#": 11
    },
    {
        "title": "松",
        "author": "王睿",
        "biography": "",
        "paragraphs": [
            "寒松耸拔倚苍岑，绿叶扶疏自结阴。丁固梦时还有意，",
            "好是特凋群木后，护霜凌雪翠逾深。"
        ],
        "notes": [
            ""
        ],
        "volume": "卷五百零五",
        "no#": 12
    },
    {
        "title": "竹",
        "author": "王睿",
        "biography": "",
        "paragraphs": [
            "庭竹森疏玉质寒，色包葱碧尽琅玕。翠筠不乐湘娥泪，",
            "此君引凤为龙日，耸节稍云直上看。"
        ],
        "notes": [
            ""
        ],
        "volume": "卷五百零五",
        "no#": 13
    },
    {
        "title": "解昭君怨",
        "author": "王睿",
        "biography": "",
        "paragraphs": [
            "莫怨工人丑画身，莫嫌明主遣和亲。",
            "当时若不嫁胡虏，只是宫中一舞人。"
        ],
        "notes": [
            ""
        ],
        "volume": "卷五百零五",
        "no#": 14
    },
    {
        "title": "祠渔山神女歌二首",
        "author": "王睿",
        "biography": "",
        "paragraphs": [
            "蓪草头花椰叶裙，蒲葵树下舞蛮云。",
            "引领望江遥滴酒，白苹风起水生文。",
            "枨枨山响答琵琶，酒湿青莎肉饲鸦。",
            "树叶无声神去后，纸钱灰出木绵花。"
        ],
        "notes": [
            ""
        ],
        "volume": "卷五百零五",
        "no#": 15
    },
    {
        "title": "牡丹",
        "author": "王睿",
        "biography": "",
        "paragraphs": [
            "牡丹妖艳乱人心，一国如狂不惜金。",
            "曷若东园桃与李，果成无语自成阴。"
        ],
        "notes": [
            ""
        ],
        "volume": "卷五百零五",
        "no#": 16
    },
    {
        "title": "秋",
        "author": "王睿",
        "biography": "",
        "paragraphs": [
            "蝉噪古槐疏叶下，树衔斜日映孤城。",
            "欲知潘鬓愁多少，一夜新添白数茎。"
        ],
        "notes": [
            ""
        ],
        "volume": "卷五百零五",
        "no#": 17
    },
    {
        "title": "燕",
        "author": "王睿",
        "biography": "",
        "paragraphs": [
            "海燕双飞意若何，曲梁呕嘎语声多。",
            "茅簷不必嫌卑陋，犹胜吴宫𦶟尔窠。"
        ],
        "notes": [
            ""
        ],
        "volume": "卷五百零五",
        "no#": 18
    },
    {
        "title": "白云向空尽",
        "author": "焦郁",
        "biography": "",
        "paragraphs": [
            "白云升远岫，摇曳入晴空。乘化随舒卷，无心任始终。",
            "欲销仍带日，将断更因风。势薄飞难定，天高色易穷。",
            "影收元气表，光灭太虚中。倘若从龙去，还施济物功。"
        ],
        "notes": [
            ""
        ],
        "volume": "卷五百零五",
        "no#": 19
    },
    {
        "title": "春雪",
        "author": "焦郁",
        "biography": "",
        "paragraphs": [
            "散漫天涯色，乘春四望平。不分残照影，何处断鸿声。",
            "缭绕先经塞，霏微近过城。因风低未敛，带雨重还轻。",
            "干吕知时泰，如膏候岁成。小儒同品物，无以答皇明。",
            "春雪空蒙帘外斜，霏微半入野人家。",
            "长天远树山山白，不辨梅花与柳花。"
        ],
        "notes": [
            ""
        ],
        "volume": "卷五百零五",
        "no#": 20
    },
    {
        "title": "赠去婢",
        "author": "崔郊",
        "biography": "",
        "paragraphs": [
            "公子王孙逐后尘，绿珠垂泪滴罗巾。",
            "侯门一入深如海，从此萧郎是路人。"
        ],
        "notes": [
            ""
        ],
        "volume": "卷五百零五",
        "no#": 21
    },
    {
        "title": "江西投谒所知为典客所阻因赋",
        "author": "刘鲁风",
        "biography": "",
        "paragraphs": [
            "万卷书生刘鲁风，烟波万里谒文翁。",
            "无钱乞与韩知客，名纸毛生不肯通。"
        ],
        "notes": [
            ""
        ],
        "volume": "卷五百零五",
        "no#": 22
    },
    {
        "title": "玉清行",
        "author": "柳泌",
        "biography": "",
        "paragraphs": [
            "遥遥寒冬时，萧萧蹑太无。仰望蕊宫殿，横天临不虚。",
            "下看白日流，上造真皇居。西牖日门开，南衢星宿疏。",
            "王母来瑶池，庆云拥琼舆。嵬峨丹凤冠，摇曳紫霞裾。",
            "照彻圣姿严，飘飖神步徐。仙郎执玉节，侍女捧金书。",
            "灵香散彩烟，北阙路輧阗。龙马行无迹，歌钟声沸天。",
            "驭风升宝座，郁景晏华筵。妙奏三春曲，高罗万古仙。",
            "七珍飞满座，九液酌如泉。灵佩垂轩下，旗幡列帐前。",
            "狮麟威赫赫，鸾凤影翩翩。顾盼乃须臾，已是数千年。"
        ],
        "notes": [
            ""
        ],
        "volume": "卷五百零五",
        "no#": 23
    },
    {
        "title": "琼台",
        "author": "柳泌",
        "biography": "",
        "paragraphs": [
            "崖壁盘空天路回，白云行尽见琼台。",
            "洞门黯黯阴云闭，金阙曈曈日殿开。"
        ],
        "notes": [
            ""
        ],
        "volume": "卷五百零五",
        "no#": 24
    },
    {
        "title": "操莲曲",
        "author": "何希尧",
        "biography": "",
        "paragraphs": [
            "锦莲浮处水粼粼，风外香生袜底尘。",
            "荷叶荷裙相映色，闻歌不见采莲人。"
        ],
        "notes": [
            ""
        ],
        "volume": "卷五百零五",
        "no#": 25
    },
    {
        "title": "一枝花",
        "author": "何希尧",
        "biography": "",
        "paragraphs": [
            "几树晴葩映水开，乱红狼藉点苍苔。",
            "东风留得残枝在，为惜余芳独看来。"
        ],
        "notes": [
            ""
        ],
        "volume": "卷五百零五",
        "no#": 26
    },
    {
        "title": "柳枝词",
        "author": "何希尧",
        "biography": "",
        "paragraphs": [
            "大堤杨柳雨沉沉，万缕千条惹恨深。",
            "飞絮满天人去远，东风无力系春心。"
        ],
        "notes": [
            ""
        ],
        "volume": "卷五百零五",
        "no#": 27
    },
    {
        "title": "海棠",
        "author": "何希尧",
        "biography": "",
        "paragraphs": [
            "著雨胭脂点点消，半开时节最妖娆。",
            "谁家更有黄金屋，深锁东风贮阿娇。"
        ],
        "notes": [
            ""
        ],
        "volume": "卷五百零五",
        "no#": 28
    },
    {
        "title": "遗临平监吏",
        "author": "朱冲和",
        "biography": "",
        "paragraphs": [
            "三千里外布干戈，果得鲸鲵入网罗。",
            "今日宝刀无杀气，只缘君处受恩多。"
        ],
        "notes": [
            ""
        ],
        "volume": "卷五百零五",
        "no#": 29
    },
    {
        "title": "荻塘西庄赠房元垂",
        "author": "张光朝",
        "biography": "",
        "paragraphs": [
            "门在荻塘西，塘高何联联。往昔分地利，远近无闲田。",
            "水国信污下，霖霪即成川。苗稼尽淹没，兹乡独丰年。",
            "家肥待亲懿，人乐思管弦。日晏始能起，盥漱看厨烟。",
            "酝酒寒正熟，养鱼长食鲜。黄昏钟未鸣，偃息早已眠。",
            "何意久城市，寂寥丘中缘。俯仰在颜色，区区人事间。",
            "忆昔炎汉时，乃知绮季贤。静默不能仕，养老终南山。"
        ],
        "notes": [
            ""
        ],
        "volume": "卷五百零五",
        "no#": 30
    },
    {
        "title": "天门街西观荣王聘妃",
        "author": "张光朝",
        "biography": "",
        "paragraphs": [
            "仙媛来朱邸，名山出紫微。三周初展义，百两遂言归。",
            "郑国通梁苑，天津接帝畿。桥成乌鹊助，盖转凤凰飞。",
            "霜仗迎秋色，星缸满夜辉。从兹磐石固，应为得贤妃。"
        ],
        "notes": [
            ""
        ],
        "volume": "卷五百零五",
        "no#": 31
    },
    {
        "title": "天门街西观荣王聘妃",
        "author": "梁铉",
        "biography": "",
        "paragraphs": [
            "帝子乘龙夜，三星照户前。两行宫火出，十里道铺筵。",
            "罗绮明中识，箫韶暗里传。灯攒九华扇，帐撒五铢钱。",
            "交颈文鸳合，和鸣彩凤连。欲知来日美，双拜紫微天。"
        ],
        "notes": [
            ""
        ],
        "volume": "卷五百零五",
        "no#": 32
    }
]