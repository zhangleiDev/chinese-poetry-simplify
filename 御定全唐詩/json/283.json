[
    {
        "title": "竹窗闻风寄苗发司空曙",
        "author": "李益",
        "biography": "",
        "paragraphs": [
            "微风惊暮坐，临牖思悠哉。开门复动竹，疑是故人来。",
            "时滴枝上露，稍沾阶下苔。何当一入幌，为拂绿琴埃。"
        ],
        "notes": [
            ""
        ],
        "volume": "卷二百八十三",
        "no#": 1
    },
    {
        "title": "赋得垣衣",
        "author": "李益",
        "biography": "",
        "paragraphs": [
            "漠漠复霏霏，为君垣上衣。昭阳辇下草，应笑此生非。",
            "掩蔼青春去，苍茫白露稀。犹胜萍逐水，流浪不相依。"
        ],
        "notes": [
            ""
        ],
        "volume": "卷二百八十三",
        "no#": 2
    },
    {
        "title": "送人流贬",
        "author": "李益",
        "biography": "",
        "paragraphs": [
            "汉章虽约法，秦律已除名。谤远人多惑，官微不自明。",
            "霜风先独树，瘴雨失荒城。畴昔长沙事，三年召贾生。"
        ],
        "notes": [
            ""
        ],
        "volume": "卷二百八十三",
        "no#": 3
    },
    {
        "title": "送人南归",
        "author": "李益",
        "biography": "",
        "paragraphs": [
            "人言下江疾，君道下江迟。五月江路恶，南风惊浪时。",
            "应知近家喜，还有异乡悲。无奈孤舟夕，山歌闻竹枝。"
        ],
        "notes": [
            ""
        ],
        "volume": "卷二百八十三",
        "no#": 4
    },
    {
        "title": "水亭夜坐赋得晓雾",
        "author": "李益",
        "biography": "",
        "paragraphs": [
            "月落寒雾起，沈思浩通川。宿禽啭木散，山泽一苍然。",
            "漠漠沙上路，沄沄洲外田。犹当依远树，断续欲穷天。"
        ],
        "notes": [
            ""
        ],
        "volume": "卷二百八十三",
        "no#": 5
    },
    {
        "title": "送常曾侍御使西蕃寄题西川",
        "author": "李益",
        "biography": "",
        "paragraphs": [
            "凉王宫殿尽，芜没陇云西。今日闻君使，雄心逐鼓鼙。",
            "行当收汉垒，直可取蒲泥。旧国无由到，烦君下马题。"
        ],
        "notes": [
            ""
        ],
        "volume": "卷二百八十三",
        "no#": 6
    },
    {
        "title": "入南山至全师兰若",
        "author": "李益",
        "biography": "",
        "paragraphs": [
            "木陨水归壑，寂然无念心。南行有真子，被褐息山阴。",
            "石路瑶草散，松门寒景深。吾师亦何爱，自起定中吟。"
        ],
        "notes": [
            ""
        ],
        "volume": "卷二百八十三",
        "no#": 7
    },
    {
        "title": "送韩将军还边",
        "author": "李益",
        "biography": "",
        "paragraphs": [
            "白马羽林儿，扬鞭薄暮时。独将轻骑出，暗与伏兵期。",
            "雨雪移军远，旌旗上垄迟。圣心戎寄重，未许让恩私。"
        ],
        "notes": [
            ""
        ],
        "volume": "卷二百八十三",
        "no#": 8
    },
    {
        "title": "晚春卧病喜振上人见访",
        "author": "李益",
        "biography": "",
        "paragraphs": [
            "卧床如旧日，窥户易伤春。灵寿扶衰力，芭蕉对病身。",
            "道心空寂寞，时物自芳新。旦夕谁相访，唯当摄上人。"
        ],
        "notes": [
            ""
        ],
        "volume": "卷二百八十三",
        "no#": 9
    },
    {
        "title": "春行",
        "author": "李益",
        "biography": "",
        "paragraphs": [
            "侍臣朝谒罢，戚里自相过。落日青丝骑，春风白纻歌。",
            "恩承三殿近，猎向五陵多。归路南桥望，垂杨拂细波。"
        ],
        "notes": [
            ""
        ],
        "volume": "卷二百八十三",
        "no#": 10
    },
    {
        "title": "洛阳河亭奉酬留守群公追送",
        "author": "李益",
        "biography": "",
        "paragraphs": [
            "离亭饯落晖，腊酒减春衣。岁晚烟霞重，川寒云树微。",
            "戎装千里至，旧路十年归。还似汀洲雁，相逢又背飞。"
        ],
        "notes": [
            ""
        ],
        "volume": "卷二百八十三",
        "no#": 11
    },
    {
        "title": "寻纪道士偶会诸叟",
        "author": "李益",
        "biography": "",
        "paragraphs": [
            "山阴寻道士，映竹羽衣新。侍坐双童子，陪游五老人。",
            "水花松下静，坛草雪中春。见说桃源洞，如今犹避秦。"
        ],
        "notes": [
            ""
        ],
        "volume": "卷二百八十三",
        "no#": 12
    },
    {
        "title": "同萧炼师宿太乙庙",
        "author": "李益",
        "biography": "",
        "paragraphs": [
            "微月空山曙，春祠谒少君。落花坛上拂，流水洞中闻。",
            "酒引芝童奠，香余桂子焚。鹤飞将羽节，遥向赤城分。"
        ],
        "notes": [
            ""
        ],
        "volume": "卷二百八十三",
        "no#": 13
    },
    {
        "title": "送同落第者东归",
        "author": "李益",
        "biography": "",
        "paragraphs": [
            "东门有行客，落日满前山。圣代谁知者，沧洲今独还。",
            "片云归海暮，流水背城闲。余亦依嵩颍，松花深闭关。"
        ],
        "notes": [
            ""
        ],
        "volume": "卷二百八十三",
        "no#": 14
    },
    {
        "title": "送柳判官赴振武",
        "author": "李益",
        "biography": "",
        "paragraphs": [
            "边庭汉仪重，旌甲似云中。虏地山川壮，单于鼓角雄。",
            "关寒塞榆落，月白胡天风。君逐嫖姚将，麒麟有战功。"
        ],
        "notes": [
            ""
        ],
        "volume": "卷二百八十三",
        "no#": 15
    },
    {
        "title": "述怀寄衡州令狐相公",
        "author": "李益",
        "biography": "",
        "paragraphs": [
            "调元方翼圣，轩盖忽言东。道以中枢密，心将外理同。",
            "白头生远浪，丹叶下高枫。江上萧疏雨，何人对谢公。"
        ],
        "notes": [
            ""
        ],
        "volume": "卷二百八十三",
        "no#": 16
    },
    {
        "title": "喜入兰陵望紫阁峰呈宣上人",
        "author": "李益",
        "biography": "",
        "paragraphs": [
            "薙草开三径，巢林喜一枝。地宽留种竹，泉浅欲开池。",
            "紫阁当疏牖，青松入坏篱。从今安僻陋，萧相是吾师。"
        ],
        "notes": [
            ""
        ],
        "volume": "卷二百八十三",
        "no#": 17
    },
    {
        "title": "喜见外弟又言别",
        "author": "李益",
        "biography": "",
        "paragraphs": [
            "十年离乱后，长大一相逢。问姓惊初见，称名忆旧容。",
            "别来沧海事，语罢暮天钟。明日巴陵道，秋山又几重。"
        ],
        "notes": [
            ""
        ],
        "volume": "卷二百八十三",
        "no#": 18
    },
    {
        "title": "立春日宁州行营因赋朔风吹飞雪",
        "author": "李益",
        "biography": "",
        "paragraphs": [
            "边声日夜合，朔风惊复来。龙山不可望，千里一裴回。",
            "捐扇破谁执，素纨轻欲裁。非时妒桃李，自是舞阳台。"
        ],
        "notes": [
            ""
        ],
        "volume": "卷二百八十三",
        "no#": 19
    },
    {
        "title": "献刘济",
        "author": "李益",
        "biography": "",
        "paragraphs": [
            "草绿古燕州，莺声引独游。雁归天北畔，春尽海西头。",
            "向日花偏落，驰年水自流。感恩知有地，不上望京楼。"
        ],
        "notes": [
            ""
        ],
        "volume": "卷二百八十三",
        "no#": 20
    },
    {
        "title": "哭柏岩禅师",
        "author": "李益",
        "biography": "",
        "paragraphs": [
            "遍与傍人别，临终尽不愁。影堂谁为扫，坐塔自看修。",
            "白日钟边晚，青苔钵上秋。天涯禅弟子，空到柏岩游。"
        ],
        "notes": [
            ""
        ],
        "volume": "卷二百八十三",
        "no#": 21
    },
    {
        "title": "赴邠宁留别",
        "author": "李益",
        "biography": "",
        "paragraphs": [
            "身承汉飞将，束发即言兵。侠少何相问，从来事不平。",
            "黄云断朔吹，白雪拥沙城。幸应边书募，横戈会取名。"
        ],
        "notes": [
            ""
        ],
        "volume": "卷二百八十三",
        "no#": 22
    },
    {
        "title": "紫骝马",
        "author": "李益",
        "biography": "",
        "paragraphs": [
            "争场看斗鸡，白鼻紫骝嘶。漳水春闺晚，丛台日向低。",
            "歇鞍珠作汗，试剑玉如泥。为谢红梁燕，年年妾独栖。"
        ],
        "notes": [
            ""
        ],
        "volume": "卷二百八十三",
        "no#": 23
    },
    {
        "title": "夜上受降城闻笛",
        "author": "李益",
        "biography": "",
        "paragraphs": [
            "入夜思归切，笛声清更哀。愁人不愿听，自到枕前来。",
            "风起塞云断，夜深关月开。平明独惆怅，落尽一庭梅。"
        ],
        "notes": [
            ""
        ],
        "volume": "卷二百八十三",
        "no#": 24
    },
    {
        "title": "同崔邠登鹳雀楼",
        "author": "李益",
        "biography": "",
        "paragraphs": [
            "鹳雀楼西百尺樯，汀洲云树共茫茫。汉家萧鼓空流水，",
            "风烟并起思归望，远目非春亦自伤。"
        ],
        "notes": [
            ""
        ],
        "volume": "卷二百八十三",
        "no#": 25
    },
    {
        "title": "奉酬崔员外副使携琴宿使院见示",
        "author": "李益",
        "biography": "",
        "paragraphs": [
            "忽闻此夜携琴宿，遂叹常时尘吏喧。庭木已衰空月亮，",
            "谁问南飞长绕树，官微同在谢公门。"
        ],
        "notes": [
            ""
        ],
        "volume": "卷二百八十三",
        "no#": 26
    },
    {
        "title": "送贾校书东归寄振上人",
        "author": "李益",
        "biography": "",
        "paragraphs": [
            "北风吹雁数声悲，况指前林是别时。秋草不堪频送远，",
            "为向东州故人道，江淹已拟惠休诗。"
        ],
        "notes": [
            ""
        ],
        "volume": "卷二百八十三",
        "no#": 27
    },
    {
        "title": "过马嵬二首",
        "author": "李益",
        "biography": "",
        "paragraphs": [
            "路至墙垣问樵者，顾予云是太真宫。太真血染马蹄尽，",
            "世人莫重霓裳曲，曾致干戈是此中。",
            "金甲银旌尽已回，苍茫罗袖隔风埃。浓香犹自随鸾辂，",
            "唯留坡畔弯环月，时送残辉入夜台。"
        ],
        "notes": [
            ""
        ],
        "volume": "卷二百八十三",
        "no#": 28
    },
    {
        "title": "盐州过胡儿饮马泉",
        "author": "李益",
        "biography": "",
        "paragraphs": [
            "绿杨著水草如烟，旧是胡儿饮马泉。几处吹笳明月夜，",
            "莫遣行人照容鬓，恐惊憔悴入新年。"
        ],
        "notes": [
            ""
        ],
        "volume": "卷二百八十三",
        "no#": 29
    },
    {
        "title": "宿冯翊夜雨赠主人",
        "author": "李益",
        "biography": "",
        "paragraphs": [
            "危心惊夜雨，起望漫悠悠。气耿残灯暗，声繁高树秋。",
            "凉轩辞夏扇，风幌揽轻裯。思绪蓬初断，归期燕暂留。",
            "关山蔼已失，脸泪迸难收。赖君时一笑，方能解四愁。"
        ],
        "notes": [
            ""
        ],
        "volume": "卷二百八十三",
        "no#": 30
    },
    {
        "title": "送襄阳李尚书",
        "author": "李益",
        "biography": "",
        "paragraphs": [
            "天寒发梅柳，忆昔到襄州。树暖然红烛，江清展碧油。",
            "风烟临岘首，云水接昭丘。俗尚春秋学，词称文选楼。",
            "都门送旌节，符竹领诸侯。汉沔分戎寄，黎元减圣忧。",
            "时追山简兴，本自习家流。莫废思康乐，诗情满沃洲。"
        ],
        "notes": [
            ""
        ],
        "volume": "卷二百八十三",
        "no#": 31
    },
    {
        "title": "春日晋祠同声会集得疏字韵",
        "author": "李益",
        "biography": "",
        "paragraphs": [
            "风壤瞻唐本，山祠阅晋余。水亭开帟幕，岩榭引簪裾。",
            "地绿苔犹少，林黄柳尚疏。菱苕生皎镜，金碧照澄虚。",
            "翰苑声何旧，宾筵醉止初。中州有辽雁，好为系边书。"
        ],
        "notes": [
            ""
        ],
        "volume": "卷二百八十三",
        "no#": 32
    },
    {
        "title": "再赴渭北使府留别",
        "author": "李益",
        "biography": "",
        "paragraphs": [
            "结发逐鸣鼙，连兵追谷蠡。山川搜伏虏，铠甲被重犀。",
            "故府旌旗在，新军羽校齐。报恩身未死，识路马还嘶。",
            "列嶂高烽举，当营太白低。平戎七尺剑，封检一丸泥。",
            "截海取蒲类，跑泉饮䴙鹈。汉庭中选重，更事五原西。"
        ],
        "notes": [
            ""
        ],
        "volume": "卷二百八十三",
        "no#": 33
    },
    {
        "title": "送归中丞使新罗册立吊祭",
        "author": "李益",
        "biography": "",
        "paragraphs": [
            "东望扶桑日，何年是到时。片帆通雨露，积水隔华夷。",
            "浩渺风来远，虚明鸟去迟。长波静云月，孤岛宿旌旗。",
            "别叶传秋意，回潮动客思。沧溟无旧路，何处问前期。"
        ],
        "notes": [
            ""
        ],
        "volume": "卷二百八十三",
        "no#": 34
    },
    {
        "title": "赋得路傍一株柳送邢校书赴延州使府",
        "author": "李益",
        "biography": "",
        "paragraphs": [
            "路傍一株柳，此路向延州。延州在何处，此路起悠悠。"
        ],
        "notes": [
            ""
        ],
        "volume": "卷二百八十三",
        "no#": 35
    },
    {
        "title": "重赠邢校书",
        "author": "李益",
        "biography": "",
        "paragraphs": [
            "俱从四方事，共会九秋中。断蓬与落叶，相值各因风。"
        ],
        "notes": [
            ""
        ],
        "volume": "卷二百八十三",
        "no#": 36
    },
    {
        "title": "照镜",
        "author": "李益",
        "biography": "",
        "paragraphs": [
            "衰鬓朝临镜，将看却自疑。惭君明似月，照我白如丝。"
        ],
        "notes": [
            ""
        ],
        "volume": "卷二百八十三",
        "no#": 37
    },
    {
        "title": "书院无历日，以诗代书，问路侍御六月大小",
        "author": "李益",
        "biography": "",
        "paragraphs": [
            "野性迷尧历，松窗有道经。故人为柱史，为我数阶蓂。"
        ],
        "notes": [
            ""
        ],
        "volume": "卷二百八十三",
        "no#": 38
    },
    {
        "title": "闻鸡赠主人",
        "author": "李益",
        "biography": "",
        "paragraphs": [
            "胶胶司晨鸣，报尔东方旭。无事恋君轩，今君重凫鹄。"
        ],
        "notes": [
            ""
        ],
        "volume": "卷二百八十三",
        "no#": 39
    },
    {
        "title": "登白楼见白鸟席上命鹧鸪辞",
        "author": "李益",
        "biography": "",
        "paragraphs": [
            "一鸟如霜雪，飞向白楼前。问君何以至，天子太平年。"
        ],
        "notes": [
            ""
        ],
        "volume": "卷二百八十三",
        "no#": 40
    },
    {
        "title": "石楼山见月",
        "author": "李益",
        "biography": "",
        "paragraphs": [
            "紫塞连年戍，黄砂碛路穷。故人今夜宿，见月石楼中。"
        ],
        "notes": [
            ""
        ],
        "volume": "卷二百八十三",
        "no#": 41
    },
    {
        "title": "惜春伤同幕故人孟郎中兼呈去年看花友",
        "author": "李益",
        "biography": "",
        "paragraphs": [
            "畏老身全老，逢春解惜春。今年看花伴，已少去年人。"
        ],
        "notes": [
            ""
        ],
        "volume": "卷二百八十三",
        "no#": 42
    },
    {
        "title": "嘉禾寺见亡友王七题壁",
        "author": "李益",
        "biography": "",
        "paragraphs": [
            "今日忆君处，忆君君岂知。空余暗尘字，读罢泪仍垂。"
        ],
        "notes": [
            ""
        ],
        "volume": "卷二百八十三",
        "no#": 43
    },
    {
        "title": "听唱赤白桃李花",
        "author": "李益",
        "biography": "",
        "paragraphs": [
            "赤白桃李花，先皇在时曲。欲向西宫唱，西宫宫树绿。"
        ],
        "notes": [
            ""
        ],
        "volume": "卷二百八十三",
        "no#": 44
    },
    {
        "title": "江南词",
        "author": "李益",
        "biography": "",
        "paragraphs": [
            "嫁得瞿塘贾，朝朝误妾期。早知潮有信，嫁与弄潮儿。"
        ],
        "notes": [
            ""
        ],
        "volume": "卷二百八十三",
        "no#": 45
    },
    {
        "title": "赠内兄卢纶",
        "author": "李益",
        "biography": "",
        "paragraphs": [
            "世故中年别，余生此会同。却将悲与病，来对朗陵翁。"
        ],
        "notes": [
            ""
        ],
        "volume": "卷二百八十三",
        "no#": 46
    },
    {
        "title": "答窦二曹长留酒还榼",
        "author": "李益",
        "biography": "",
        "paragraphs": [
            "榼小非由榼，星郎是酒星。解酲元有数，不用吓刘伶。"
        ],
        "notes": [
            ""
        ],
        "volume": "卷二百八十三",
        "no#": 47
    },
    {
        "title": "答广宣供奉问兰陵居",
        "author": "李益",
        "biography": "",
        "paragraphs": [
            "居北有朝路，居南无住人。劳师问家第，山色是南邻。"
        ],
        "notes": [
            ""
        ],
        "volume": "卷二百八十三",
        "no#": 48
    },
    {
        "title": "乞宽禅师瘿山罍呈宣供奉",
        "author": "李益",
        "biography": "",
        "paragraphs": [
            "石色凝秋藓，峰形若夏云。谁留秦苑地，好赠杏溪君。"
        ],
        "notes": [
            ""
        ],
        "volume": "卷二百八十三",
        "no#": 49
    },
    {
        "title": "观骑射",
        "author": "李益",
        "biography": "",
        "paragraphs": [
            "边头射雕将，走马出中军。远见平原上，翻身向暮云。"
        ],
        "notes": [
            ""
        ],
        "volume": "卷二百八十三",
        "no#": 50
    },
    {
        "title": "幽州赋诗见意时佐刘幕",
        "author": "李益",
        "biography": "",
        "paragraphs": [
            "征戍在桑干，年年蓟水寒。殷勤驿西路，北去向长安。"
        ],
        "notes": [
            ""
        ],
        "volume": "卷二百八十三",
        "no#": 51
    },
    {
        "title": "军次阳城烽舍北流泉",
        "author": "李益",
        "biography": "",
        "paragraphs": [
            "何地可潸然，阳城烽树边。今朝望乡客，不饮北流泉。"
        ],
        "notes": [
            ""
        ],
        "volume": "卷二百八十三",
        "no#": 52
    },
    {
        "title": "金吾子",
        "author": "李益",
        "biography": "",
        "paragraphs": [
            "绣帐博山炉，银鞍冯子都。黄昏莫攀折，惊起欲栖乌。"
        ],
        "notes": [
            ""
        ],
        "volume": "卷二百八十三",
        "no#": 53
    },
    {
        "title": "山鹧鸪词",
        "author": "李益",
        "biography": "",
        "paragraphs": [
            "湘江斑竹枝，锦翅鹧鸪飞。处处湘云合，郎从何处归。"
        ],
        "notes": [
            ""
        ],
        "volume": "卷二百八十三",
        "no#": 54
    },
    {
        "title": "立秋前一日览镜",
        "author": "李益",
        "biography": "",
        "paragraphs": [
            "万事销身外，生涯在镜中。唯将满鬓雪，明日对秋风。"
        ],
        "notes": [
            ""
        ],
        "volume": "卷二百八十三",
        "no#": 55
    },
    {
        "title": "代人乞花",
        "author": "李益",
        "biography": "",
        "paragraphs": [
            "绣户朝眠起，开帘满地花。春风解人意，欲落妾西家。"
        ],
        "notes": [
            ""
        ],
        "volume": "卷二百八十三",
        "no#": 56
    },
    {
        "title": "上洛桥",
        "author": "李益",
        "biography": "",
        "paragraphs": [
            "金谷园中柳，春来似舞腰。何堪好风景，独上洛阳桥。"
        ],
        "notes": [
            ""
        ],
        "volume": "卷二百八十三",
        "no#": 57
    },
    {
        "title": "扬州怀古",
        "author": "李益",
        "biography": "",
        "paragraphs": [
            "故国歌钟地，长桥车马尘。彭城阁边柳，偏似不胜春。"
        ],
        "notes": [
            ""
        ],
        "volume": "卷二百八十三",
        "no#": 58
    },
    {
        "title": "水宿闻雁",
        "author": "李益",
        "biography": "",
        "paragraphs": [
            "早雁忽为双，惊秋风水窗。夜长人自起，星月满空江。"
        ],
        "notes": [
            ""
        ],
        "volume": "卷二百八十三",
        "no#": 59
    },
    {
        "title": "扬州早雁",
        "author": "李益",
        "biography": "",
        "paragraphs": [
            "江上三千雁，年年过故宫。可怜江上月，偏照断根蓬。"
        ],
        "notes": [
            ""
        ],
        "volume": "卷二百八十三",
        "no#": 60
    },
    {
        "title": "下楼",
        "author": "李益",
        "biography": "",
        "paragraphs": [
            "话旧全应老，逢春喜又悲。看花行拭泪，倍觉下楼迟。"
        ],
        "notes": [
            ""
        ],
        "volume": "卷二百八十三",
        "no#": 61
    },
    {
        "title": "度破讷沙二首",
        "author": "李益",
        "biography": "",
        "paragraphs": [
            "眼见风来沙旋移，经年不省草生时。",
            "莫言塞北无春到，总有春来何处知。",
            "破讷沙头雁正飞，䴙鹈泉上战初归。",
            "平明日出东南地，满碛寒光生铁衣。"
        ],
        "notes": [
            ""
        ],
        "volume": "卷二百八十三",
        "no#": 62
    },
    {
        "title": "拂云堆",
        "author": "李益",
        "biography": "",
        "paragraphs": [
            "汉将新从虏地来，旌旗半上拂云堆。",
            "单于每近沙场猎，南望阴山哭始回。"
        ],
        "notes": [
            ""
        ],
        "volume": "卷二百八十三",
        "no#": 63
    },
    {
        "title": "中桥北送穆质兄弟应制，戏赠萧二策",
        "author": "李益",
        "biography": "",
        "paragraphs": [
            "洛水桥边雁影疏，陆机兄弟驻行车。",
            "欲陈汉帝登封草，犹待萧郎寄内书。"
        ],
        "notes": [
            ""
        ],
        "volume": "卷二百八十三",
        "no#": 64
    },
    {
        "title": "九月十日雨中过张伯佳期柳镇未至以诗招之",
        "author": "李益",
        "biography": "",
        "paragraphs": [
            "柳吴兴近无消息，张长公贫苦寂寥。",
            "唯有角巾沾雨至，手持残菊向西招。"
        ],
        "notes": [
            ""
        ],
        "volume": "卷二百八十三",
        "no#": 65
    },
    {
        "title": "汴河曲",
        "author": "李益",
        "biography": "",
        "paragraphs": [
            "汴水东流无限春，隋家宫阙已成尘。",
            "行人莫上长堤望，风起杨花愁杀人。"
        ],
        "notes": [
            ""
        ],
        "volume": "卷二百八十三",
        "no#": 66
    },
    {
        "title": "塞下曲",
        "author": "李益",
        "biography": "",
        "paragraphs": [
            "蕃州部落能结束，朝暮驰猎黄河曲。",
            "燕歌未断塞鸿飞，牧马群嘶边草绿。",
            "秦筑长城城已摧，汉武北上单于台。",
            "古来征战虏不尽，今日还复天兵来。",
            "黄河东流流九折，沙场埋恨何时绝。",
            "蔡琰没去造胡笳，苏武归来持汉节。",
            "为报如今都护雄，匈奴且莫下云中。",
            "请书塞北阴山石，愿比燕然车骑功。"
        ],
        "notes": [
            ""
        ],
        "volume": "卷二百八十三",
        "no#": 67
    },
    {
        "title": "夜上西城听梁州曲二首",
        "author": "李益",
        "biography": "",
        "paragraphs": [
            "行人夜上西城宿，听唱梁州双管逐。",
            "此时秋月满关山，何处关山无此曲。",
            "鸿雁新从北地来，闻声一半却飞回。",
            "金河戍客肠应断，更在秋风百尺台。"
        ],
        "notes": [
            ""
        ],
        "volume": "卷二百八十三",
        "no#": 68
    },
    {
        "title": "暖川",
        "author": "李益",
        "biography": "",
        "paragraphs": [
            "胡风冻合䴙鹈泉，牧马千群逐暖川。",
            "塞外征行无尽日，年年移帐雪中天。"
        ],
        "notes": [
            ""
        ],
        "volume": "卷二百八十三",
        "no#": 69
    },
    {
        "title": "过马嵬",
        "author": "李益",
        "biography": "",
        "paragraphs": [
            "汉将如云不直言，寇来翻罪绮罗恩。",
            "托君休洗莲花血，留记千年妾泪痕。"
        ],
        "notes": [
            ""
        ],
        "volume": "卷二百八十三",
        "no#": 70
    },
    {
        "title": "答许五端公马上口号",
        "author": "李益",
        "biography": "",
        "paragraphs": [
            "晚逐旌旗俱白首，少游京洛共缁尘。",
            "不堪身外悲前事，强向杯中觅旧春。"
        ],
        "notes": [
            ""
        ],
        "volume": "卷二百八十三",
        "no#": 71
    },
    {
        "title": "牡丹",
        "author": "李益",
        "biography": "",
        "paragraphs": [
            "紫蕊丛开未到家，却教游客赏繁华。",
            "始知年少求名处，满眼空中别有花。"
        ],
        "notes": [
            ""
        ],
        "volume": "卷二百八十三",
        "no#": 72
    },
    {
        "title": "边思",
        "author": "李益",
        "biography": "",
        "paragraphs": [
            "腰悬锦带佩吴钩，走马曾防玉塞秋。",
            "莫笑关西将家子，只将诗思入凉州。"
        ],
        "notes": [
            ""
        ],
        "volume": "卷二百八十三",
        "no#": 73
    },
    {
        "title": "奉和武相公春晓闻莺",
        "author": "李益",
        "biography": "",
        "paragraphs": [
            "蜀道山川心易惊，绿窗残梦晓闻莺。",
            "分明似写文君恨，万怨千愁弦上声。"
        ],
        "notes": [
            ""
        ],
        "volume": "卷二百八十三",
        "no#": 74
    },
    {
        "title": "送客还幽州",
        "author": "李益",
        "biography": "",
        "paragraphs": [
            "惆怅秦城送独归，蓟门云树远依依。",
            "秋来莫射南飞雁，从遣乘春更北飞。"
        ],
        "notes": [
            ""
        ],
        "volume": "卷二百八十三",
        "no#": 75
    },
    {
        "title": "柳杨送客",
        "author": "李益",
        "biography": "",
        "paragraphs": [
            "青枫江畔白苹洲，楚客伤离不待秋。",
            "君见隋朝更何事，柳杨南渡水悠悠。"
        ],
        "notes": [
            ""
        ],
        "volume": "卷二百八十三",
        "no#": 76
    },
    {
        "title": "从军北征",
        "author": "李益",
        "biography": "",
        "paragraphs": [
            "天山雪后海风寒，横笛偏吹行路难。",
            "碛里征人三十万，一时回向月明看。"
        ],
        "notes": [
            ""
        ],
        "volume": "卷二百八十三",
        "no#": 77
    },
    {
        "title": "听晓角",
        "author": "李益",
        "biography": "",
        "paragraphs": [
            "边霜昨夜堕关榆，吹角当城汉月孤。",
            "无限塞鸿飞不度，秋风卷入小单于。"
        ],
        "notes": [
            ""
        ],
        "volume": "卷二百八十三",
        "no#": 78
    },
    {
        "title": "宫怨",
        "author": "李益",
        "biography": "",
        "paragraphs": [
            "露湿晴花春殿香，月明歌吹在昭阳。",
            "似将海水添宫漏，共滴长门一夜长。"
        ],
        "notes": [
            ""
        ],
        "volume": "卷二百八十三",
        "no#": 79
    },
    {
        "title": "暮过回乐烽",
        "author": "李益",
        "biography": "",
        "paragraphs": [
            "烽火高飞百尺台，黄昏遥自碛西来。",
            "昔时征战回应乐，今日从军乐未回。"
        ],
        "notes": [
            ""
        ],
        "volume": "卷二百八十三",
        "no#": 80
    },
    {
        "title": "奉和武相公郊居寓目",
        "author": "李益",
        "biography": "",
        "paragraphs": [
            "黄扉晚下禁垣钟，归坐南闱山万重。",
            "独有月中高兴尽，雪峰明处见寒松。"
        ],
        "notes": [
            ""
        ],
        "volume": "卷二百八十三",
        "no#": 81
    },
    {
        "title": "诣红楼院寻广宣不遇留题",
        "author": "李益",
        "biography": "",
        "paragraphs": [
            "柿叶翻红霜景秋，碧天如水倚红楼。",
            "隔窗爱竹有人问，遣向邻房觅户钩。"
        ],
        "notes": [
            ""
        ],
        "volume": "卷二百八十三",
        "no#": 82
    },
    {
        "title": "回军行",
        "author": "李益",
        "biography": "",
        "paragraphs": [
            "关城榆叶早疏黄，日暮沙云古战场。",
            "表请回军掩尘骨，莫教士卒哭龙荒。"
        ],
        "notes": [
            ""
        ],
        "volume": "卷二百八十三",
        "no#": 83
    },
    {
        "title": "邠宁春日",
        "author": "李益",
        "biography": "",
        "paragraphs": [
            "桃李年年上国新，风沙日日塞垣人。",
            "伤心更见庭前柳，忽有千条欲占春。"
        ],
        "notes": [
            ""
        ],
        "volume": "卷二百八十三",
        "no#": 84
    },
    {
        "title": "古瑟怨",
        "author": "李益",
        "biography": "",
        "paragraphs": [
            "破瑟悲秋已减弦，湘灵沈怨不知年。",
            "感君拂拭遗音在，更奏新声明月天。"
        ],
        "notes": [
            ""
        ],
        "volume": "卷二百八十三",
        "no#": 85
    },
    {
        "title": "夜宴观石将军舞",
        "author": "李益",
        "biography": "",
        "paragraphs": [
            "微月东南上戍楼，琵琶起舞锦缠头。",
            "更闻横笛关山远，白草胡沙西塞秋。"
        ],
        "notes": [
            ""
        ],
        "volume": "卷二百八十三",
        "no#": 86
    },
    {
        "title": "春夜闻笛",
        "author": "李益",
        "biography": "",
        "paragraphs": [
            "寒山吹笛唤春归，迁客相看泪满衣。",
            "洞庭一夜无穷雁，不待天明尽北飞。"
        ],
        "notes": [
            ""
        ],
        "volume": "卷二百八十三",
        "no#": 87
    },
    {
        "title": "扬州送客",
        "author": "李益",
        "biography": "",
        "paragraphs": [
            "南行直入鹧鸪群，万岁桥边一送君。",
            "闻道望乡闻不得，梅花暗落岭头云。"
        ],
        "notes": [
            ""
        ],
        "volume": "卷二百八十三",
        "no#": 88
    },
    {
        "title": "统汉峰下",
        "author": "李益",
        "biography": "",
        "paragraphs": [
            "统汉峰西降户营，黄河战骨拥长城。",
            "只今已勒燕然石，北地无人空月明。"
        ],
        "notes": [
            ""
        ],
        "volume": "卷二百八十三",
        "no#": 89
    },
    {
        "title": "避暑女冠",
        "author": "李益",
        "biography": "",
        "paragraphs": [
            "雾袖烟裾云母冠，碧琉璃簟井冰寒。",
            "焚香欲使三清鸟，静拂桐阴上玉坛。"
        ],
        "notes": [
            ""
        ],
        "volume": "卷二百八十三",
        "no#": 90
    },
    {
        "title": "行舟",
        "author": "李益",
        "biography": "",
        "paragraphs": [
            "柳花飞入正行舟，卧引菱花信碧流。",
            "闻道风光满扬子，天晴共上望乡楼。"
        ],
        "notes": [
            ""
        ],
        "volume": "卷二百八十三",
        "no#": 91
    },
    {
        "title": "隋宫燕",
        "author": "李益",
        "biography": "",
        "paragraphs": [
            "燕语如伤旧国春，宫花一落已成尘。",
            "自从一闭风光后，几度飞来不见人。"
        ],
        "notes": [
            ""
        ],
        "volume": "卷二百八十三",
        "no#": 92
    },
    {
        "title": "送人归岳阳",
        "author": "李益",
        "biography": "",
        "paragraphs": [
            "烟草连天枫树齐，岳阳归路子规啼。",
            "春江万里巴陵戍，落日看沈碧水西。"
        ],
        "notes": [
            ""
        ],
        "volume": "卷二百八十三",
        "no#": 93
    },
    {
        "title": "上汝州郡楼",
        "author": "李益",
        "biography": "",
        "paragraphs": [
            "黄昏鼓角似边州，三十年前上此楼。",
            "今日山城对垂泪，伤心不独为悲秋。"
        ],
        "notes": [
            ""
        ],
        "volume": "卷二百八十三",
        "no#": 94
    },
    {
        "title": "临滹沱见蕃使列名",
        "author": "李益",
        "biography": "",
        "paragraphs": [
            "漠南春色到滹沱，碧柳青青塞马多。",
            "万里关山今不闭，汉家频许郅支和。"
        ],
        "notes": [
            ""
        ],
        "volume": "卷二百八十三",
        "no#": 95
    },
    {
        "title": "写情",
        "author": "李益",
        "biography": "",
        "paragraphs": [
            "水纹珍簟思悠悠，千里佳期一夕休。",
            "从此无心爱良夜，任他明月下西楼。"
        ],
        "notes": [
            ""
        ],
        "volume": "卷二百八十三",
        "no#": 96
    },
    {
        "title": "夜上受降城闻笛",
        "author": "李益",
        "biography": "",
        "paragraphs": [
            "回乐峰前沙似雪，受降城下月如霜。",
            "不知何处吹芦管，一夜征人尽望乡。"
        ],
        "notes": [
            ""
        ],
        "volume": "卷二百八十三",
        "no#": 97
    },
    {
        "title": "赴渭北宿石泉驿南望黄堆烽",
        "author": "李益",
        "biography": "",
        "paragraphs": [
            "边城已在虏城中，烽火南飞入汉宫。",
            "汉庭议事先黄老，麟阁何人定战功。"
        ],
        "notes": [
            ""
        ],
        "volume": "卷二百八十三",
        "no#": 98
    },
    {
        "title": "逢归信偶寄",
        "author": "李益",
        "biography": "",
        "paragraphs": [
            "无事将心寄柳条，等闲书字满芭蕉。",
            "乡关若有东流信，遣送扬州近驿桥。"
        ],
        "notes": [
            ""
        ],
        "volume": "卷二百八十三",
        "no#": 99
    },
    {
        "title": "赠毛仙翁",
        "author": "李益",
        "biography": "",
        "paragraphs": [
            "玉树溶溶仙气深，含光混俗似无心。",
            "长愁忽作鹤飞去，一片孤云何处寻。"
        ],
        "notes": [
            ""
        ],
        "volume": "卷二百八十三",
        "no#": 100
    },
    {
        "title": "长干行",
        "author": "李益",
        "biography": "",
        "paragraphs": [
            "忆妾深闺里，烟尘不曾识。嫁与长干人，沙头候风色。",
            "五月南风兴，思君下巴陵。八月西风起，想君发扬子。",
            "去来悲如何，见少离别多。湘潭几日到，妾梦越风波。",
            "昨夜狂风度，吹折江头树。渺渺暗无边，行人在何处。",
            "好乘浮云骢，佳期兰渚东。鸳鸯绿浦上，翡翠锦屏中。",
            "自怜十五余，颜色桃花红。那作商人妇，愁水复愁风。"
        ],
        "notes": [
            ""
        ],
        "volume": "卷二百八十三",
        "no#": 101
    },
    {
        "title": "和丘员外题湛长史旧居",
        "author": "李益",
        "biography": "",
        "paragraphs": [
            "昔降英王顾，屏身幽岩曲。灵波结繁笳，爽籁赴鸣玉。",
            "运转春华至，岁来山草绿。青松掩落晖，白云竟空谷。",
            "伊人抚遗叹，恻恻芳又缛。云谁𢽾美香，分毫寄明牧。"
        ],
        "notes": [
            ""
        ],
        "volume": "卷二百八十三",
        "no#": 102
    },
    {
        "title": "送客归振武",
        "author": "李益",
        "biography": "",
        "paragraphs": [
            "骏马事轻车，军行万里沙。胡山通嗢落，汉节绕浑邪。",
            "桂满天西月，芦吹塞北笳。别离俱报主，路极不为赊。"
        ],
        "notes": [
            ""
        ],
        "volume": "卷二百八十三",
        "no#": 103
    },
    {
        "title": "府试古镜",
        "author": "李益",
        "biography": "",
        "paragraphs": [
            "旧是秦时镜，今藏古匣中。龙盘初挂月，凤舞欲生风。",
            "石黛曾留殿，朱光适在宫。应祥知道泰，鉴物觉神通。",
            "肝胆诚难隐，妍媸信易穷。幸居君子室，长愿免尘蒙。"
        ],
        "notes": [
            ""
        ],
        "volume": "卷二百八十三",
        "no#": 104
    },
    {
        "title": "赠宣大师",
        "author": "李益",
        "biography": "",
        "paragraphs": [
            "一国沙弥独解诗，人人道胜惠林师。先皇诏下征还日，",
            "因论佛地求心地，只说常吟是住持。"
        ],
        "notes": [
            ""
        ],
        "volume": "卷二百八十三",
        "no#": 105
    },
    {
        "title": "汉宫词",
        "author": "李益",
        "biography": "",
        "paragraphs": [
            "汉室长陵小市东，珠帘绣户对春风。",
            "君王昨日移仙仗，玉辇将迎入汉中。"
        ],
        "notes": [
            ""
        ],
        "volume": "卷二百八十三",
        "no#": 106
    },
    {
        "title": "江南曲",
        "author": "李益",
        "biography": "",
        "paragraphs": [
            "长乐花枝雨点销，江城日暮好相邀。",
            "春楼不闭葳蕤锁，绿水回连宛转桥。"
        ],
        "notes": [
            ""
        ],
        "volume": "卷二百八十三",
        "no#": 107
    },
    {
        "title": "宿石邑山中",
        "author": "李益",
        "biography": "",
        "paragraphs": [
            "浮云不共此山齐，山霭苍苍望转迷。",
            "晓月暂飞高树里，秋河隔在数峰西。"
        ],
        "notes": [
            ""
        ],
        "volume": "卷二百八十三",
        "no#": 108
    },
    {
        "title": "寄赠衡州杨使君",
        "author": "李益",
        "biography": "",
        "paragraphs": [
            "湘竹斑斑湘水春，衡阳太守虎符新。",
            "朝来笑向归鸿道，早晚南飞见主人。"
        ],
        "notes": [
            ""
        ],
        "volume": "卷二百八十三",
        "no#": 109
    },
    {
        "title": "途中寄李二",
        "author": "李益",
        "biography": "",
        "paragraphs": [
            "杨柳含烟灞岸春，年年攀折为行人。",
            "好风若借低枝便，莫遣青丝扫路尘。"
        ],
        "notes": [
            ""
        ],
        "volume": "卷二百八十三",
        "no#": 110
    },
    {
        "title": "寄许炼师",
        "author": "李益",
        "biography": "",
        "paragraphs": [
            "扫石焚香礼碧空，露华偏湿蕊珠宫。",
            "如何说得天坛上，万里无云月在中。"
        ],
        "notes": [
            ""
        ],
        "volume": "卷二百八十三",
        "no#": 111
    },
    {
        "title": "失题",
        "author": "李益",
        "biography": "",
        "paragraphs": [
            "世故相逢各未闲，百年多在别离间。",
            "昨夜秋风今夜雨，不知何处入空山。"
        ],
        "notes": [
            ""
        ],
        "volume": "卷二百八十三",
        "no#": 112
    },
    {
        "title": "塞下曲",
        "author": "李益",
        "biography": "",
        "paragraphs": [
            "伏波惟愿裹尸还，定远何须生入关。",
            "莫遣只轮归海窟，仍留一箭射天山。"
        ],
        "notes": [
            ""
        ],
        "volume": "卷二百八十三",
        "no#": 113
    },
    {
        "title": "上黄堆烽",
        "author": "李益",
        "biography": "",
        "paragraphs": [
            "心期紫阁山中月，身过黄堆烽上云。",
            "年发已从书剑老，戎衣更逐霍将军。"
        ],
        "notes": [
            ""
        ],
        "volume": "卷二百八十三",
        "no#": 114
    },
    {
        "title": "句",
        "author": "李益",
        "biography": "",
        "paragraphs": [
            "闲庭草色能留马，当路杨花不避人。"
        ],
        "notes": [
            ""
        ],
        "volume": "卷二百八十三",
        "no#": 115
    }
]