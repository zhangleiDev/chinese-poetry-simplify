[
    {
        "title": "和三乡诗",
        "author": "陆贞洞",
        "biography": "",
        "paragraphs": [
            "惆怅残花怨暮春，孤鸾舞镜倍伤神。",
            "清词好个干人事，疑是文姬第二身。"
        ],
        "notes": [
            ""
        ],
        "volume": "卷七百二十六",
        "no#": 1
    },
    {
        "title": "和三乡诗",
        "author": "刘谷",
        "biography": "",
        "paragraphs": [
            "兰蕙芬香见玉姿，路傍花笑景迟迟。",
            "苎萝山下无穷意，并在三乡惜别时。"
        ],
        "notes": [
            ""
        ],
        "volume": "卷七百二十六",
        "no#": 2
    },
    {
        "title": "和三乡诗",
        "author": "王祝",
        "biography": "",
        "paragraphs": [
            "女几山前岚气低，佳人留恨此中题。",
            "不知云雨归何处，空使王孙见即迷。"
        ],
        "notes": [
            ""
        ],
        "volume": "卷七百二十六",
        "no#": 3
    },
    {
        "title": "和三乡诗",
        "author": "王涤",
        "biography": "",
        "paragraphs": [
            "浣纱游女出关东，旧迹新词一梦中。",
            "槐陌柳亭何限事，年年回首向春风。"
        ],
        "notes": [
            ""
        ],
        "volume": "卷七百二十六",
        "no#": 4
    },
    {
        "title": "和三乡诗",
        "author": "韦冰",
        "biography": "",
        "paragraphs": [
            "来时欢笑去时哀，家国迢迢向越台。",
            "待写百年幽思尽，故宫流水莫相催。"
        ],
        "notes": [
            ""
        ],
        "volume": "卷七百二十六",
        "no#": 5
    },
    {
        "title": "和三乡诗",
        "author": "李昌邺",
        "biography": "",
        "paragraphs": [
            "红粉萧娘手自题，分明幽怨发云闺。",
            "不应更学文君去，泣向残花归剡溪。"
        ],
        "notes": [
            ""
        ],
        "volume": "卷七百二十六",
        "no#": 6
    },
    {
        "title": "和三乡诗",
        "author": "王硕",
        "biography": "",
        "paragraphs": [
            "无姓无名越水滨，芳词空怨路傍人。",
            "莫教才子偏惆怅，宋玉东家是旧邻。"
        ],
        "notes": [
            ""
        ],
        "volume": "卷七百二十六",
        "no#": 7
    },
    {
        "title": "和三乡诗",
        "author": "李缟",
        "biography": "",
        "paragraphs": [
            "会稽王谢两风流，王子沉沦谢女愁。",
            "归思若随文字在，路傍空为感千秋。"
        ],
        "notes": [
            ""
        ],
        "volume": "卷七百二十六",
        "no#": 8
    },
    {
        "title": "和三乡诗",
        "author": "张绮",
        "biography": "",
        "paragraphs": [
            "洛川依旧好风光，莲帐无因见女郎。",
            "云雨散来音信断，此生遗恨寄三乡。"
        ],
        "notes": [
            ""
        ],
        "volume": "卷七百二十六",
        "no#": 9
    },
    {
        "title": "和三乡诗",
        "author": "高衢",
        "biography": "",
        "paragraphs": [
            "南北千山与万山，轩车谁不思乡关。",
            "独留芳翰悲前迹，陌上恐伤桃李颜。"
        ],
        "notes": [
            ""
        ],
        "volume": "卷七百二十六",
        "no#": 10
    },
    {
        "title": "复睹三乡题处留赠",
        "author": "贾驰",
        "biography": "",
        "paragraphs": [
            "壁古字未灭，声长响不绝。蕙质本如云，松心应耐雪。",
            "耿耿离幽谷，悠悠望瓯越。杞妇哭夫时，城崩无此说。"
        ],
        "notes": [
            ""
        ],
        "volume": "卷七百二十六",
        "no#": 11
    },
    {
        "title": "秋入关",
        "author": "贾驰",
        "biography": "",
        "paragraphs": [
            "河上微风来，关头树初湿。今朝关城吏，又见孤客入。",
            "上国谁与期，西来徒自急。"
        ],
        "notes": [
            ""
        ],
        "volume": "卷七百二十六",
        "no#": 12
    },
    {
        "title": "咏手二首",
        "author": "赵光远",
        "biography": "",
        "paragraphs": [
            "妆成皓腕洗凝脂，背接红巾掬水时。薄雾袖中拈玉斝，",
            "好是琵琶弦畔见，细圆无节玉参差。",
            "撚玉搓琼软复圆，绿窗谁见上琴弦。慢笼彩笔闲书字，",
            "象床珍簟宫棋处，拈定文楸占角边。"
        ],
        "notes": [
            ""
        ],
        "volume": "卷七百二十六",
        "no#": 13
    },
    {
        "title": "题妓莱儿壁",
        "author": "赵光远",
        "biography": "",
        "paragraphs": [
            "鱼钥兽环斜掩门，萋萋芳草忆王孙。醉凭青琐窥韩寿，",
            "欲知肠断相思处，役尽江淹别后魂。"
        ],
        "notes": [
            ""
        ],
        "volume": "卷七百二十六",
        "no#": 14
    },
    {
        "title": "题兴化高田院桥亭",
        "author": "郑良士",
        "biography": "",
        "paragraphs": [
            "到此溪亭上，浮生始觉非。野僧还惜别，游客亦忘归。",
            "月满千岩静，风清一磬微。何时脱尘役，杖履愿相依。"
        ],
        "notes": [
            ""
        ],
        "volume": "卷七百二十六",
        "no#": 15
    },
    {
        "title": "游九鲤湖",
        "author": "郑良士",
        "biography": "",
        "paragraphs": [
            "仄径倾崖不可通，湖岚林霭共溟蒙。九溪瀑影飞花外，",
            "我来不乞邯郸梦，取醉聊乘郑国风。"
        ],
        "notes": [
            ""
        ],
        "volume": "卷七百二十六",
        "no#": 16
    },
    {
        "title": "寄富洋院禅者",
        "author": "郑良士",
        "biography": "",
        "paragraphs": [
            "画破青山路一条，走鞭飞盖去何遥。碍天岩树春先冷，",
            "谁能学得空门士，冷却心灰守寂寥。"
        ],
        "notes": [
            ""
        ],
        "volume": "卷七百二十六",
        "no#": 17
    },
    {
        "title": "赠翁承赞漆林书堂诗",
        "author": "萧项",
        "biography": "",
        "paragraphs": [
            "轺车故国世应稀，昔日书堂二纪归。手植松筠同茂盛，",
            "却对芸窗勤苦处，举头全是锦为衣。"
        ],
        "notes": [
            ""
        ],
        "volume": "卷七百二十六",
        "no#": 18
    }
]