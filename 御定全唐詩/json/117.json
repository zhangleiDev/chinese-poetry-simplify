[
    {
        "title": "清溪泛舟",
        "author": "张旭",
        "biography": "",
        "paragraphs": [
            "旅人倚征棹，薄暮起劳歌。笑揽清溪月，清辉不厌多。"
        ],
        "notes": [
            ""
        ],
        "volume": "卷一百一十七",
        "no#": 1
    },
    {
        "title": "桃花溪",
        "author": "张旭",
        "biography": "",
        "paragraphs": [
            "隐隐飞桥隔野烟，石矶西畔问渔船。",
            "桃花尽日随流水，洞在清溪何处边。"
        ],
        "notes": [
            ""
        ],
        "volume": "卷一百一十七",
        "no#": 2
    },
    {
        "title": "山行留客",
        "author": "张旭",
        "biography": "",
        "paragraphs": [
            "山光物态弄春辉，莫为轻阴便拟归。",
            "纵使晴明无雨色，入云深处亦沾衣。"
        ],
        "notes": [
            ""
        ],
        "volume": "卷一百一十七",
        "no#": 3
    },
    {
        "title": "春游值雨",
        "author": "张旭",
        "biography": "",
        "paragraphs": [
            "欲寻轩槛列清尊，江上烟云向晚昏。",
            "须倩东风吹散雨，明朝却待入华园。"
        ],
        "notes": [
            ""
        ],
        "volume": "卷一百一十七",
        "no#": 4
    },
    {
        "title": "春草",
        "author": "张旭",
        "biography": "",
        "paragraphs": [
            "春草青青万里余，边城落日见离居。",
            "情知海上三年别，不寄云间一纸书。"
        ],
        "notes": [
            ""
        ],
        "volume": "卷一百一十七",
        "no#": 5
    },
    {
        "title": "柳",
        "author": "张旭",
        "biography": "",
        "paragraphs": [
            "濯濯烟条拂地垂，城边楼畔结春思。",
            "请君细看风流意，未减灵和殿里时。"
        ],
        "notes": [
            ""
        ],
        "volume": "卷一百一十七",
        "no#": 6
    },
    {
        "title": "南山",
        "author": "贺朝",
        "biography": "",
        "paragraphs": [
            "湖北雨初晴，湖南山尽见。岩岩石帆影，如得海风便。",
            "仙穴茅山峰，彩云时一见。邀君共探此，异箓残几卷。"
        ],
        "notes": [
            ""
        ],
        "volume": "卷一百一十七",
        "no#": 7
    },
    {
        "title": "孤兴",
        "author": "贺朝",
        "biography": "",
        "paragraphs": [
            "晴日暖珠箔，夭桃色正新。红粉青镜中，娟娟可怜嚬。",
            "君子在遐险，蕙心谁见珍。罗幕空掩昼，玉颜静移春。",
            "江瑟语幽独，再三情未申。黄鹄千里翅，芳音迟所因。"
        ],
        "notes": [
            ""
        ],
        "volume": "卷一百一十七",
        "no#": 8
    },
    {
        "title": "从军行",
        "author": "贺朝",
        "biography": "",
        "paragraphs": [
            "朔胡乘月寇边城，军书插羽刺中京。天子金坛拜飞将，",
            "闻有河湟客，愔愔理帷帟。常山启霸图，汜水先天策，",
            "边树萧萧不觉春，天山漠漠长飞雪。鱼丽阵接塞云平，",
            "自从一戍燕支山，春光几度晋阳关。金河未转青丝骑，",
            "已见氛清细柳营，莫更春歌落梅曲。烽沉灶减静边亭，"
        ],
        "notes": [
            ""
        ],
        "volume": "卷一百一十七",
        "no#": 9
    },
    {
        "title": "赋得游人久不归",
        "author": "贺朝",
        "biography": "",
        "paragraphs": [
            "乡关眇天末，引领怅怀归。羁旅久淫滞，物色屡芳菲。",
            "稍觉出意尽，行看蓬鬓稀。如何千里外，伫立沾裳衣。"
        ],
        "notes": [
            ""
        ],
        "volume": "卷一百一十七",
        "no#": 10
    },
    {
        "title": "宿香山阁",
        "author": "贺朝",
        "biography": "",
        "paragraphs": [
            "暝上春山阁，梯云宿半空。轩窗闭潮海，枕席拂烟虹。",
            "朱网防栖鸽，纱灯护夕虫。一闻鸡唱晓，已见日曈曈。"
        ],
        "notes": [
            ""
        ],
        "volume": "卷一百一十七",
        "no#": 11
    },
    {
        "title": "赠酒店胡姬",
        "author": "贺朝",
        "biography": "",
        "paragraphs": [
            "胡姬春酒店，弦管夜锵锵。红l1铺新月，貂裘坐薄霜。",
            "玉盘初鲙鲤，金鼎正烹羊。上客无劳散，听歌乐世娘。"
        ],
        "notes": [
            ""
        ],
        "volume": "卷一百一十七",
        "no#": 12
    },
    {
        "title": "赋得春莺送友人二首",
        "author": "贺朝",
        "biography": "",
        "paragraphs": [
            "翅掩飞莺舞，啼恼婕妤悲。料取金闺意，因君问所思。",
            "流莺拂绣羽，二月上林期。待雪销金禁，衔花向玉墀。"
        ],
        "notes": [
            ""
        ],
        "volume": "卷一百一十七",
        "no#": 13
    },
    {
        "title": "三日绿潭篇",
        "author": "万齐融",
        "biography": "",
        "paragraphs": [
            "春潭滉漾接隋宫，宫阙连延潭水东。苹苔嫩色涵波绿，",
            "素影沉沉对蝶飞，金沙砾砾窥鱼泳。佳人祓禊赏韶年，",
            "公子王孙恣游玩，沙阳水曲情无厌。禽浮似挹羽觞杯，",
            "绿水残霞催席散，画楼初月待人归。"
        ],
        "notes": [
            ""
        ],
        "volume": "卷一百一十七",
        "no#": 14
    },
    {
        "title": "仗剑行",
        "author": "万齐融",
        "biography": "",
        "paragraphs": [
            "昨夜星官动紫微，今年天子用武威。登车一呼风雷动，",
            "愿骑单马仗天威，挼取长绳缚虏归。仗剑遥叱路傍子，"
        ],
        "notes": [
            ""
        ],
        "volume": "卷一百一十七",
        "no#": 15
    },
    {
        "title": "赠别江头",
        "author": "万齐融",
        "biography": "",
        "paragraphs": [
            "东南飞鸟处，言是故乡天。江上风花晚，君行定几千。",
            "计程频破月，数别屡开年。明岁浔阳水，相思寄采莲。"
        ],
        "notes": [
            ""
        ],
        "volume": "卷一百一十七",
        "no#": 16
    },
    {
        "title": "送陈七还广陵",
        "author": "万齐融",
        "biography": "",
        "paragraphs": [
            "风流谁代子，虽有旧无双。欢酒言相送，愁弦意不降。",
            "落花馥河道，垂杨拂水窗。海潮与春梦，朝夕广陵江。"
        ],
        "notes": [
            ""
        ],
        "volume": "卷一百一十七",
        "no#": 17
    },
    {
        "title": "游春",
        "author": "邢巨",
        "biography": "",
        "paragraphs": [
            "海岳三峰古，春皇二月寒。绿潭渔子钓，红树美人攀。",
            "弱蔓环沙屿，飞花点石关。溪山游未厌，琴酌弄晴湾。"
        ],
        "notes": [
            ""
        ],
        "volume": "卷一百一十七",
        "no#": 18
    },
    {
        "title": "游宣州琴溪同武平一作",
        "author": "邢巨",
        "biography": "",
        "paragraphs": [
            "灵溪非人迹，仙意素所秉。鳞岭森翠微，澄潭照秋景。"
        ],
        "notes": [
            ""
        ],
        "volume": "卷一百一十七",
        "no#": 19
    },
    {
        "title": "春江花月夜",
        "author": "张若虚",
        "biography": "",
        "paragraphs": [
            "春江潮水连海平，海上明月共潮生。滟滟随波千万里，",
            "何处春江无月明。江流宛转绕芳甸，月照花林皆似霰。",
            "空里流霜不觉飞，汀上白沙看不见。江天一色无纤尘，",
            "皎皎空中孤月轮。江畔何人初见月，江月何年初照人。",
            "人生代代无穷已，江月年年只相似。不知江月待何人，",
            "但见长江送流水。白云一片去悠悠，青枫浦上不胜愁。",
            "谁家今夜扁舟子，何处相思明月楼。可怜楼上月裴回，",
            "应照离人妆镜台。玉户帘中卷不去，捣衣砧上拂还来。",
            "此时相望不相闻，愿逐月华流照君。鸿雁长飞光不度，",
            "鱼龙潜跃水成文。昨夜闲潭梦落花，可怜春半不还家。",
            "江水流春去欲尽，江潭落月复西斜。斜月沉沉藏海雾，",
            "碣石潇湘无限路。不知乘月几人归，落月摇情满江树。"
        ],
        "notes": [
            ""
        ],
        "volume": "卷一百一十七",
        "no#": 20
    },
    {
        "title": "代答闺梦还",
        "author": "张若虚",
        "biography": "",
        "paragraphs": [
            "关塞年华早，楼台别望违。试衫著暖气，开镜觅春晖。",
            "燕入窥罗幕，蜂来上画衣。情催桃李艳，心寄管弦飞。",
            "妆洗朝相待，风花暝不归。梦魂何处入，寂寂掩重扉。"
        ],
        "notes": [
            ""
        ],
        "volume": "卷一百一十七",
        "no#": 21
    },
    {
        "title": "洪州客舍寄柳博士芳",
        "author": "薛业",
        "biography": "",
        "paragraphs": [
            "去年燕巢主人屋，今年花发路傍枝。年年为客不到舍，"
        ],
        "notes": [
            ""
        ],
        "volume": "卷一百一十七",
        "no#": 22
    },
    {
        "title": "晚秋赠张折冲此公事制举",
        "author": "薛业",
        "biography": "",
        "paragraphs": [
            "都尉今无事，时清但闭关。夜霜戎马瘦，秋草射堂闲。",
            "位以穿杨得，名因折桂还。冯唐真不遇，叹息鬓毛斑。"
        ],
        "notes": [
            ""
        ],
        "volume": "卷一百一十七",
        "no#": 23
    }
]