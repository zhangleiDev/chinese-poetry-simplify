[
    {
        "title": "春游曲",
        "author": "长孙氏",
        "biography": "",
        "paragraphs": [
            "上苑桃花朝日明，兰闺艳妾动春情。井上新桃偷面色，",
            "林下何须远借问，出众风流旧有名。"
        ],
        "notes": [
            ""
        ],
        "volume": "卷五",
        "no#": 1
    },
    {
        "title": "曳鼎歌",
        "author": "武则天",
        "biography": "",
        "paragraphs": [
            "羲农首出，轩昊膺期。唐虞继踵，汤禹乘时。",
            "天下光宅，海内雍熙。上玄降鉴，方建隆基。"
        ],
        "notes": [
            ""
        ],
        "volume": "卷五",
        "no#": 2
    },
    {
        "title": "唐享昊天乐：第一",
        "author": "武则天",
        "biography": "",
        "paragraphs": [
            "太阴凝至化，真耀蕴轩仪。德迈娥台敞，仁高姒幄披。",
            "扪天遂启极，梦日乃升曦。"
        ],
        "notes": [
            ""
        ],
        "volume": "卷五",
        "no#": 3
    },
    {
        "title": "唐享昊天乐：第二",
        "author": "武则天",
        "biography": "",
        "paragraphs": [
            "瞻紫极，望玄穹。翘至恳，罄深衷。",
            "听虽远，诚必通。垂厚泽，降云宫。"
        ],
        "notes": [
            ""
        ],
        "volume": "卷五",
        "no#": 4
    },
    {
        "title": "唐享昊天乐：第三",
        "author": "武则天",
        "biography": "",
        "paragraphs": [
            "干仪混成冲邃，天道下济高明，闿阳晨披紫阙，",
            "丹襟式敷衷恳，玄鉴庶察微诚。"
        ],
        "notes": [
            ""
        ],
        "volume": "卷五",
        "no#": 5
    },
    {
        "title": "唐享昊天乐：第四",
        "author": "武则天",
        "biography": "",
        "paragraphs": [
            "巍巍睿业广，赫赫圣基隆。菲德承先顾，祯符萃眇躬。",
            "铭开武岩侧，图荐洛川中。微诚讵幽感，景命忽昭融。",
            "有怀惭紫极，无以谢玄穹。"
        ],
        "notes": [
            ""
        ],
        "volume": "卷五",
        "no#": 6
    },
    {
        "title": "唐享昊天乐：第五",
        "author": "武则天",
        "biography": "",
        "paragraphs": [
            "朝坛雾卷，曙岭烟沉。爰设筐币，式表诚心。",
            "筵辉丽璧，乐畅和音。仰惟灵鉴，俯察翘襟。"
        ],
        "notes": [
            ""
        ],
        "volume": "卷五",
        "no#": 7
    },
    {
        "title": "唐享昊天乐：第六",
        "author": "武则天",
        "biography": "",
        "paragraphs": [
            "昭昭上帝，穆穆下临。礼崇备物，乐奏锵金。",
            "兰羞委荐，桂醑盈斟。敢希明德，幸罄庄心。"
        ],
        "notes": [
            ""
        ],
        "volume": "卷五",
        "no#": 8
    },
    {
        "title": "唐享昊天乐：第七",
        "author": "武则天",
        "biography": "",
        "paragraphs": [
            "尊浮九酝，礼备三周。陈诚菲奠，契福神猷。"
        ],
        "notes": [
            ""
        ],
        "volume": "卷五",
        "no#": 9
    },
    {
        "title": "唐享昊天乐：第八",
        "author": "武则天",
        "biography": "",
        "paragraphs": [
            "奠璧郊坛昭大礼，锵金拊石表虔诚。",
            "始奏承云娱帝赏，复歌调露畅韶英。"
        ],
        "notes": [
            ""
        ],
        "volume": "卷五",
        "no#": 10
    },
    {
        "title": "唐享昊天乐：第九",
        "author": "武则天",
        "biography": "",
        "paragraphs": [
            "荷恩承顾托，执契恭临抚。庙略静边荒，天兵曜神武。",
            "有截资先化，无为遵旧矩。祯符降昊穹，大业光寰宇。"
        ],
        "notes": [
            ""
        ],
        "volume": "卷五",
        "no#": 11
    },
    {
        "title": "唐享昊天乐：第十",
        "author": "武则天",
        "biography": "",
        "paragraphs": [
            "肃肃祀典，邕邕礼秩。三献已周，九成斯毕。",
            "爰撤其俎，载迁其实。或升或降，惟诚惟质。"
        ],
        "notes": [
            ""
        ],
        "volume": "卷五",
        "no#": 12
    },
    {
        "title": "唐享昊天乐：第十一",
        "author": "武则天",
        "biography": "",
        "paragraphs": [
            "礼终肆类，乐阕九成。仰惟明德，敢荐非馨。",
            "顾惭菲奠，久驰云輧。瞻荷灵泽，悚恋兼盈。"
        ],
        "notes": [
            ""
        ],
        "volume": "卷五",
        "no#": 13
    },
    {
        "title": "唐享昊天乐：第十二",
        "author": "武则天",
        "biography": "",
        "paragraphs": [
            "式干路，辟天扉。回日驭，动云衣。",
            "登金阙，入紫微。望仙驾，仰恩徽。"
        ],
        "notes": [
            ""
        ],
        "volume": "卷五",
        "no#": 14
    },
    {
        "title": "唐明堂乐章：外办将出",
        "author": "武则天",
        "biography": "",
        "paragraphs": [
            "总章陈昔典，衢室礼惟神。巨集规则天地，神用叶陶钧。",
            "负扆三春旦，充庭万宇宾。顾己诚虚薄，空惭驭兆人。"
        ],
        "notes": [
            ""
        ],
        "volume": "卷五",
        "no#": 15
    },
    {
        "title": "唐明堂乐章：皇帝行",
        "author": "武则天",
        "biography": "",
        "paragraphs": [
            "仰膺历数，俯顺讴歌。远安迩肃，俗阜时和。",
            "化光玉镜，讼息金科。方兴典礼，永戢干戈。"
        ],
        "notes": [
            ""
        ],
        "volume": "卷五",
        "no#": 16
    },
    {
        "title": "唐明堂乐章：皇嗣出入升降",
        "author": "武则天",
        "biography": "",
        "paragraphs": [
            "至人光俗，大孝通神。谦以表性，恭惟立身。",
            "洪规载启，茂典方陈。誉隆三善，祥开万春。"
        ],
        "notes": [
            ""
        ],
        "volume": "卷五",
        "no#": 17
    },
    {
        "title": "唐明堂乐章：迎送王公",
        "author": "武则天",
        "biography": "",
        "paragraphs": [
            "千官肃事，万国朝宗。载延百辟，爰集三宫。",
            "君臣德合，鱼水斯同。睿图方永，周历长隆。"
        ],
        "notes": [
            ""
        ],
        "volume": "卷五",
        "no#": 18
    },
    {
        "title": "唐明堂乐章：登歌",
        "author": "武则天",
        "biography": "",
        "paragraphs": [
            "礼崇宗祀，志表严禋。笙镛合奏，文物惟新。",
            "敬遵茂典，敢择良辰。絜诚斯著，奠谒方申。"
        ],
        "notes": [
            ""
        ],
        "volume": "卷五",
        "no#": 19
    },
    {
        "title": "唐明堂乐章：配飨",
        "author": "武则天",
        "biography": "",
        "paragraphs": [
            "笙镛间玉宇，文物昭清辉。晬影临芳奠，休光下太微。",
            "孝思期有感，明絜庶无违。"
        ],
        "notes": [
            ""
        ],
        "volume": "卷五",
        "no#": 20
    },
    {
        "title": "唐明堂乐章：宫音",
        "author": "武则天",
        "biography": "",
        "paragraphs": [
            "履艮包群望，居中冠百灵。万方资广运，庶品荷财成。",
            "神功谅匪测，盛德实难名。藻奠申诚敬，恭祀表惟馨。"
        ],
        "notes": [
            ""
        ],
        "volume": "卷五",
        "no#": 21
    },
    {
        "title": "唐明堂乐章：角音",
        "author": "武则天",
        "biography": "",
        "paragraphs": [
            "出震位，开平秩。扇条风，乘甲乙。",
            "龙德盛，鸟星出。荐珪篚，陈诚实。"
        ],
        "notes": [
            ""
        ],
        "volume": "卷五",
        "no#": 22
    },
    {
        "title": "唐明堂乐章：征音",
        "author": "武则天",
        "biography": "",
        "paragraphs": [
            "赫赫离精御炎陆，滔滔炽景开隆暑。",
            "冀延神鉴俯兰尊，式表虔襟陈桂俎。"
        ],
        "notes": [
            ""
        ],
        "volume": "卷五",
        "no#": 23
    },
    {
        "title": "唐明堂乐章：商音",
        "author": "武则天",
        "biography": "",
        "paragraphs": [
            "律中夷则，序应收成。功宣建武，义表惟明。",
            "爰申礼奠，庶展翘诚。九秋是式，百谷斯盈。"
        ],
        "notes": [
            ""
        ],
        "volume": "卷五",
        "no#": 24
    },
    {
        "title": "唐明堂乐章：羽音",
        "author": "武则天",
        "biography": "",
        "paragraphs": [
            "葭律肇启隆冬，苹藻攸陈飨祭。",
            "黄钟既陈玉烛，红粒方殷稔岁。"
        ],
        "notes": [
            ""
        ],
        "volume": "卷五",
        "no#": 25
    },
    {
        "title": "唐大飨拜洛乐章：昭和",
        "author": "武则天",
        "biography": "",
        "paragraphs": [
            "九玄眷命，三圣基隆。奉成先旨，明台毕功。",
            "宗祀展敬，冀表深衷。永昌帝业，式播淳风。"
        ],
        "notes": [
            ""
        ],
        "volume": "卷五",
        "no#": 26
    },
    {
        "title": "唐大飨拜洛乐章：致和",
        "author": "武则天",
        "biography": "",
        "paragraphs": [
            "神功不测兮运阴阳，包藏万宇兮孕八荒。",
            "天符既出兮帝业昌，愿临明祀兮降祯祥。"
        ],
        "notes": [
            ""
        ],
        "volume": "卷五",
        "no#": 27
    },
    {
        "title": "唐大飨拜洛乐章：咸和",
        "author": "武则天",
        "biography": "",
        "paragraphs": [
            "坎泽祠容备举，坤坛祭典爰申。灵眷遥行秘躅，",
            "方期交际悬应。"
        ],
        "notes": [
            ""
        ],
        "volume": "卷五",
        "no#": 28
    },
    {
        "title": "唐大飨拜洛乐章：九和",
        "author": "武则天",
        "biography": "",
        "paragraphs": [
            "祗荷坤德，钦若干灵。惭惕罔置，兴居匪宁。",
            "恭崇礼则，肃奉仪形。惟凭展敬，敢荐非馨。"
        ],
        "notes": [
            ""
        ],
        "volume": "卷五",
        "no#": 29
    },
    {
        "title": "唐大飨拜洛乐章：拜洛",
        "author": "武则天",
        "biography": "",
        "paragraphs": [
            "菲躬承睿顾，薄德忝坤仪。干干遵后命，翼翼奉先规。",
            "抚俗勤虽切，还淳化尚亏。未能弘至道，何以契明祇。"
        ],
        "notes": [
            ""
        ],
        "volume": "卷五",
        "no#": 30
    },
    {
        "title": "唐大飨拜洛乐章：显和",
        "author": "武则天",
        "biography": "",
        "paragraphs": [
            "顾德有惭虚菲，明祇屡降祯符。汜水初呈秘象，"
        ],
        "notes": [
            ""
        ],
        "volume": "卷五",
        "no#": 31
    },
    {
        "title": "唐大飨拜洛乐章：昭和",
        "author": "武则天",
        "biography": "",
        "paragraphs": [
            "舒云致养，合大资生。德以恒固，功由永贞。",
            "升歌荐序，垂币翘诚。虹开玉照，凤引金声。"
        ],
        "notes": [
            ""
        ],
        "volume": "卷五",
        "no#": 32
    },
    {
        "title": "唐大飨拜洛乐章：敬和",
        "author": "武则天",
        "biography": "",
        "paragraphs": [
            "兰俎既升，苹羞可荐。金石载设，咸英已变。",
            "林泽斯总，山川是遍。敢用敷诚，实惟忘倦。"
        ],
        "notes": [
            ""
        ],
        "volume": "卷五",
        "no#": 33
    },
    {
        "title": "唐大飨拜洛乐章：齐和",
        "author": "武则天",
        "biography": "",
        "paragraphs": [
            "沉潜演贶分三极，广大凝祯总万方。",
            "既荐羽旌文化启，还呈干戚武威扬。"
        ],
        "notes": [
            ""
        ],
        "volume": "卷五",
        "no#": 34
    },
    {
        "title": "唐大飨拜洛乐章：德和",
        "author": "武则天",
        "biography": "",
        "paragraphs": [
            "夕惕同龙契，晨兢当凤扆。崇儒习旧规，偃伯循先旨。",
            "绝壤飞冠盖，遐区丽山水。幸承三圣余，忻属千年始。"
        ],
        "notes": [
            ""
        ],
        "volume": "卷五",
        "no#": 35
    },
    {
        "title": "唐大飨拜洛乐章：禋和",
        "author": "武则天",
        "biography": "",
        "paragraphs": [
            "百礼崇容，千官肃事。灵降舞兆，神凝有粹。",
            "奠享咸周，威仪毕备。奏夏登列，歌雍撤肆。"
        ],
        "notes": [
            ""
        ],
        "volume": "卷五",
        "no#": 36
    },
    {
        "title": "唐大飨拜洛乐章：通和",
        "author": "武则天",
        "biography": "",
        "paragraphs": [
            "皇皇灵眷，穆穆神心。暂动凝质，还归积阴。",
            "功玄枢纽，理寂高深。衔恩佩德，耸志翘襟。"
        ],
        "notes": [
            ""
        ],
        "volume": "卷五",
        "no#": 37
    },
    {
        "title": "唐大飨拜洛乐章：归和",
        "author": "武则天",
        "biography": "",
        "paragraphs": [
            "言旋云洞兮蹑烟涂，永宁中宇兮安下都。",
            "包涵动植兮顺荣枯，长贻宝贶兮赞璿图。"
        ],
        "notes": [
            ""
        ],
        "volume": "卷五",
        "no#": 38
    },
    {
        "title": "唐大飨拜洛乐章：归和",
        "author": "武则天",
        "biography": "",
        "paragraphs": [
            "调云阕兮神座兴，骖云驾兮俨将升。",
            "腾绛霄兮垂景祜，翘丹恳兮荷休征。"
        ],
        "notes": [
            ""
        ],
        "volume": "卷五",
        "no#": 39
    },
    {
        "title": "唐武氏享先庙乐章",
        "author": "武则天",
        "biography": "",
        "paragraphs": [
            "先德谦㧑冠昔，严规节素超今。奉国忠诚每竭，",
            "既迫王公屡请，方乃俯遂群心。有限无由展敬，"
        ],
        "notes": [
            ""
        ],
        "volume": "卷五",
        "no#": 40
    },
    {
        "title": "早春夜宴",
        "author": "武则天",
        "biography": "",
        "paragraphs": [
            "九春开上节，千门敞夜扉。兰灯吐新焰，桂魄朗圆辉。",
            "送酒惟须满，流杯不用稀。务使霞浆兴，方乘泛洛归。"
        ],
        "notes": [
            ""
        ],
        "volume": "卷五",
        "no#": 41
    },
    {
        "title": "游九龙潭",
        "author": "武则天",
        "biography": "",
        "paragraphs": [
            "山窗游玉女，涧户对琼峰。岩顶翔双凤，潭心倒九龙。",
            "酒中浮竹叶，杯上写芙蓉。故验家山赏，惟有风入松。"
        ],
        "notes": [
            ""
        ],
        "volume": "卷五",
        "no#": 42
    },
    {
        "title": "赠胡天师",
        "author": "武则天",
        "biography": "",
        "paragraphs": [
            "高人叶高志，山服往山家。迢迢间风月，去去隔烟霞。",
            "碧岫窥玄洞，玉灶炼丹砂。今日星津上，延首望灵槎。"
        ],
        "notes": [
            ""
        ],
        "volume": "卷五",
        "no#": 43
    },
    {
        "title": "从驾幸少林寺",
        "author": "武则天",
        "biography": "",
        "paragraphs": [
            "陪銮游禁苑，侍赏出兰闱。云偃攒峰盖，霞低插浪旗。",
            "日宫疏涧户，月殿启岩扉。金轮转金地，香阁曳香衣。",
            "铎吟轻吹发，幡摇薄雾霏。昔遇焚芝火，山红连野飞。",
            "花台无半影，莲塔有全辉。实赖能仁力，攸资善世威。",
            "慈缘兴福绪，于此罄归依。风枝不可静，泣血竟何追。"
        ],
        "notes": [
            ""
        ],
        "volume": "卷五",
        "no#": 44
    },
    {
        "title": "石淙",
        "author": "武则天",
        "biography": "",
        "paragraphs": [
            "三山十洞光玄箓，玉峤金峦镇紫微。均露均霜标胜壤，",
            "且驻欢筵赏仁智，雕鞍薄晚杂尘飞。"
        ],
        "notes": [
            ""
        ],
        "volume": "卷五",
        "no#": 45
    },
    {
        "title": "腊日宣诏幸上苑",
        "author": "武则天",
        "biography": "",
        "paragraphs": [
            "明朝游上苑，火急报春知。花须连夜发，莫待晓风吹。"
        ],
        "notes": [
            ""
        ],
        "volume": "卷五",
        "no#": 46
    },
    {
        "title": "如意娘",
        "author": "武则天",
        "biography": "",
        "paragraphs": [
            "看朱成碧思纷纷，憔悴支离为忆君。",
            "不信比来长下泪，开箱验取石榴裙。"
        ],
        "notes": [
            ""
        ],
        "volume": "卷五",
        "no#": 47
    },
    {
        "title": "制袍字赐狄仁杰",
        "author": "武则天",
        "biography": "",
        "paragraphs": [
            "敷政术，守清勤。升显位，励相臣。"
        ],
        "notes": [
            ""
        ],
        "volume": "卷五",
        "no#": 48
    },
    {
        "title": "拟小山篇",
        "author": "徐贤妃",
        "biography": "",
        "paragraphs": [
            "仰幽岩而流盼，抚桂枝以凝想。",
            "将千龄兮此遇，荃何为兮独往。"
        ],
        "notes": [
            ""
        ],
        "volume": "卷五",
        "no#": 49
    },
    {
        "title": "长门怨",
        "author": "徐贤妃",
        "biography": "",
        "paragraphs": [
            "旧爱柏梁台，新宠昭阳殿。守分辞芳辇，含情泣团扇。",
            "一朝歌舞荣，夙昔诗书贱。颓恩诚已矣，覆水难重荐。"
        ],
        "notes": [
            ""
        ],
        "volume": "卷五",
        "no#": 50
    },
    {
        "title": "秋风函谷应诏",
        "author": "徐贤妃",
        "biography": "",
        "paragraphs": [
            "秋风起函谷，劲气动河山。偃松千岭上，杂雨二陵间。",
            "低云愁广隰，落日惨重关。此时飘紫气，应验真人还。"
        ],
        "notes": [
            ""
        ],
        "volume": "卷五",
        "no#": 51
    },
    {
        "title": "赋得北方有佳人",
        "author": "徐贤妃",
        "biography": "",
        "paragraphs": [
            "由来称独立，本自号倾城。柳叶眉间发，桃花脸上生。",
            "腕摇金钏响，步转玉环鸣。纤腰宜宝袜，红衫艳织成。",
            "悬知一顾重，别觉舞腰轻。"
        ],
        "notes": [
            ""
        ],
        "volume": "卷五",
        "no#": 52
    },
    {
        "title": "进太宗",
        "author": "徐贤妃",
        "biography": "",
        "paragraphs": [
            "朝来临镜台，妆罢暂裴回。千金始一笑，一召讵能来。"
        ],
        "notes": [
            ""
        ],
        "volume": "卷五",
        "no#": 53
    },
    {
        "title": "奉和圣制立春日侍宴内殿出翦彩花应制",
        "author": "上官昭容",
        "biography": "",
        "paragraphs": [
            "密叶因裁吐，新花逐翦舒。攀条虽不谬，摘蕊讵知虚。",
            "春至由来发，秋还未肯疏。借问桃将李，相乱欲何如。"
        ],
        "notes": [
            ""
        ],
        "volume": "卷五",
        "no#": 54
    },
    {
        "title": "九月九日上幸慈恩寺登浮图，群臣上菊花寿酒",
        "author": "上官昭容",
        "biography": "",
        "paragraphs": [
            "帝里重阳节，香园万乘来。却邪萸入佩，献寿菊传杯。",
            "塔类承天涌，门疑待佛开。睿词悬日月，长得仰昭回。"
        ],
        "notes": [
            ""
        ],
        "volume": "卷五",
        "no#": 55
    },
    {
        "title": "彩书怨",
        "author": "上官昭容",
        "biography": "",
        "paragraphs": [
            "叶下洞庭初，思君万里余。露浓香被冷，月落锦屏虚。",
            "欲奏江南曲，贪封蓟北书。书中无别意，惟怅久离居。"
        ],
        "notes": [
            ""
        ],
        "volume": "卷五",
        "no#": 56
    },
    {
        "title": "驾幸三会寺应制",
        "author": "上官昭容",
        "biography": "",
        "paragraphs": [
            "释子谈经处，轩臣刻字留。故台遗老识，残简圣皇求。",
            "驻跸怀千古，开襟望九州。四山缘塞合，二水夹城流。",
            "宸翰陪瞻仰，天杯接献酬。太平词藻盛，长愿纪鸿休。"
        ],
        "notes": [
            ""
        ],
        "volume": "卷五",
        "no#": 57
    },
    {
        "title": "驾幸新丰温泉宫献诗三首",
        "author": "上官昭容",
        "biography": "",
        "paragraphs": [
            "三冬季月景龙年，万乘观风出灞川。",
            "遥看电跃龙为马，回瞩霜原玉作田。",
            "鸾旗掣曳拂空回，羽骑骖驔蹑景来。",
            "隐隐骊山云外耸，迢迢御帐日边开。",
            "翠幕珠帏敞月营，金罍玉斝泛兰英。",
            "岁岁年年常扈跸，长长久久乐升平。"
        ],
        "notes": [
            ""
        ],
        "volume": "卷五",
        "no#": 58
    },
    {
        "title": "游长宁公主流杯池二十五首",
        "author": "上官昭容",
        "biography": "",
        "paragraphs": [
            "逐仙赏，展幽情，逾昆阆，迈蓬瀛。",
            "游鲁馆，陟秦台。污山壁，愧琼瑰。",
            "檀栾竹影，飙f2松声。不烦歌吹，自足娱情。",
            "仰循茅宇，俯眄乔枝。烟霞问讯，风月相知。",
            "枝条郁郁，文质彬彬。山林作伴，松桂为邻。",
            "清波汹涌，碧树冥蒙。莫怪留步，因攀桂丛。",
            "莫论圆峤，休说方壶。何如鲁馆，即是仙都。",
            "玉环腾远创，金埒荷殊荣。弗玩珠玑饰，仍留仁智情。",
            "凿山便作室，凭树即为楹。公输与班尔，从此遂韬声。",
            "登山一长望，正遇九春初。结驷填街术，闾阎满邑居。",
            "斗雪梅先吐，惊风柳未舒。直愁斜日落，不畏酒尊虚。",
            "霁晓气清和，披襟赏薜萝。玳瑁凝春色，琉璃漾水波。",
            "跂石聊长啸，攀松乍短歌。除非物外者，谁就此经过。",
            "暂尔游山第，淹留惜未归。霞窗明月满，涧户白云飞。",
            "书引藤为架，人将薜作衣。此真攀玩所，临睨赏光辉。",
            "放旷出烟云，萧条自不群。漱流清意府，隐几避嚣氛。",
            "石画妆苔色，风梭织水文。山室何为贵，唯余兰桂熏。",
            "策杖临霞岫，危步下霜蹊。志逐深山静，途随曲涧迷。",
            "渐觉心神逸，俄看云雾低。莫怪人题树，只为赏幽栖。",
            "攀藤招逸客，偃桂协幽情。水中看树影，风里听松声。",
            "携琴侍叔夜，负局访安期。不应题石壁，为记赏山时。",
            "泉石多仙趣，岩壑写奇形。欲知堪悦耳，唯听水泠泠。",
            "岩壑恣登临，莹目复怡心。风篁类长笛，流水当鸣琴。",
            "懒步天台路，惟登地肺山。幽岩仙桂满，今日恣情攀。",
            "暂游仁智所，萧然松桂情。寄言栖遁客，勿复访蓬瀛。",
            "瀑溜晴疑雨，丛篁昼似昏。山中真可玩，暂请报王孙。",
            "傍池聊试笔，倚石旋题诗。豫弹山水调，终拟从钟期。",
            "横铺豹皮褥，侧带鹿胎巾。借问何为者，山中有逸人。",
            "沁水田园先自多，齐城楼观更无过。",
            "倩语张骞莫辛苦，人今从此识天河。",
            "参差碧岫耸莲花，潺湲绿水莹金沙。",
            "何须远访三山路，人今已到九仙家。",
            "凭高瞰险足怡心，菌阁桃源不暇寻。",
            "余雪依林成玉树，残霙点岫即瑶岑。"
        ],
        "notes": [
            ""
        ],
        "volume": "卷五",
        "no#": 59
    },
    {
        "title": "句",
        "author": "上官昭容",
        "biography": "",
        "paragraphs": [
            "势如连璧友，心似臭兰人。"
        ],
        "notes": [
            ""
        ],
        "volume": "卷五",
        "no#": 60
    },
    {
        "title": "赠张云容舞",
        "author": "杨玉环",
        "biography": "",
        "paragraphs": [
            "罗袖动香香不已，红蕖袅袅秋烟里。",
            "轻云岭上乍摇风，嫩柳池边初拂水。"
        ],
        "notes": [
            ""
        ],
        "volume": "卷五",
        "no#": 61
    },
    {
        "title": "谢赐珍珠",
        "author": "江妃",
        "biography": "",
        "paragraphs": [
            "桂叶双眉久不描，残妆和泪污红绡。",
            "长门尽日无梳洗，何必珍珠慰寂寥。"
        ],
        "notes": [
            ""
        ],
        "volume": "卷五",
        "no#": 62
    }
]