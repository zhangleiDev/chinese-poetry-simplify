[
    {
        "title": "斑竹筒簟",
        "author": "杜牧",
        "biography": "",
        "paragraphs": [
            "血染斑斑成锦纹，昔年遗恨至今存。",
            "分明知是湘妃泣，何忍将身卧泪痕。"
        ],
        "notes": [
            ""
        ],
        "volume": "卷五百二十四",
        "no#": 1
    },
    {
        "title": "和严恽秀才落花",
        "author": "杜牧",
        "biography": "",
        "paragraphs": [
            "共惜流年留不得，且环流水醉流杯。",
            "无情红艳年年盛，不恨凋零却恨开。"
        ],
        "notes": [
            ""
        ],
        "volume": "卷五百二十四",
        "no#": 2
    },
    {
        "title": "倡楼戏赠",
        "author": "杜牧",
        "biography": "",
        "paragraphs": [
            "细柳桥边深半春，缬衣帘里动香尘。",
            "无端有寄闲消息，背插金钗笑向人。"
        ],
        "notes": [
            ""
        ],
        "volume": "卷五百二十四",
        "no#": 3
    },
    {
        "title": "初上船留寄",
        "author": "杜牧",
        "biography": "",
        "paragraphs": [
            "烟水本好尚，亲交何惨凄。况为珠履客，即泊锦帆堤。",
            "沙雁同船去，田鸦绕岸啼。此时还有味，必卧日从西。"
        ],
        "notes": [
            ""
        ],
        "volume": "卷五百二十四",
        "no#": 4
    },
    {
        "title": "秋岸",
        "author": "杜牧",
        "biography": "",
        "paragraphs": [
            "河岸微退落，柳影微凋疏。船上听呼稚，堤南趁漉鱼。",
            "数帆旗去疾，一艇箭回初。曾入相思梦，因凭附远书。"
        ],
        "notes": [
            ""
        ],
        "volume": "卷五百二十四",
        "no#": 5
    },
    {
        "title": "过大梁闻河亭方宴赠孙子端",
        "author": "杜牧",
        "biography": "",
        "paragraphs": [
            "梁园纵玩归应少，赋雪搜才去必频。",
            "板落岂缘无罚酒，不教客右更添人。"
        ],
        "notes": [
            ""
        ],
        "volume": "卷五百二十四",
        "no#": 6
    },
    {
        "title": "题吴兴消暑楼十二韵",
        "author": "杜牧",
        "biography": "",
        "paragraphs": [
            "晴日登攀好，危楼物象饶。一溪通四境，万岫饶层霄。",
            "鸟翼舒华屋，鱼鳞棹短桡。浪花机乍织，云叶匠新雕。",
            "台榭罗嘉卉，城池敞丽谯。蟾蜍来作鉴，䗖蝀引成桥。",
            "燕任随秋叶，人空集早潮。楚鸿行尽直，沙鹭立偏翘。",
            "暮角凄游旅，清歌惨泬寥。景牵游目困，愁托酒肠销。",
            "远吹流松韵，残阳渡柳桥。时陪庾公赏，还悟脱烦嚣。"
        ],
        "notes": [
            ""
        ],
        "volume": "卷五百二十四",
        "no#": 7
    },
    {
        "title": "奉送中丞姊夫俦自大理卿出镇江西叙事书怀因成十二韵",
        "author": "杜牧",
        "biography": "",
        "paragraphs": [
            "惟帝忧南纪，搜贤与大藩。梅仙调步骤，庾亮拂櫜鞬。",
            "一室何劳扫，三章自不冤。精明如定国，孤峻似陈蕃。",
            "灞岸秋犹嫩，蓝桥水始喧。红旓挂石壁，黑槊断云根。",
            "滕阁丹霄倚，章江碧玉奔。一声仙妓唱，千里暮江痕。",
            "私好初童稚，官荣见子孙。流年休挂念，万事至无言。",
            "玉辇君频过，冯唐将未论。庸书酬万债，竹坞问樊村。"
        ],
        "notes": [
            ""
        ],
        "volume": "卷五百二十四",
        "no#": 8
    },
    {
        "title": "中丞业深韬略，志在功名，再奉长句一篇兼有咨劝",
        "author": "杜牧",
        "biography": "",
        "paragraphs": [
            "樯似邓林江拍天，越香巴锦万千千。滕王阁上柘枝鼓，",
            "要君严重疏欢乐，犹有河湟可下鞭。"
        ],
        "notes": [
            ""
        ],
        "volume": "卷五百二十四",
        "no#": 9
    },
    {
        "title": "和裴杰秀才新樱桃",
        "author": "杜牧",
        "biography": "",
        "paragraphs": [
            "新果真琼液，人应宴紫兰。圆疑窃龙颔，色已夺鸡冠。",
            "远火微微辨，繁星历历看。茂先知味好，曼倩恨偷难。",
            "忍用烹酥酪，从将玩玉盘。流年如可驻，何必九华丹。"
        ],
        "notes": [
            ""
        ],
        "volume": "卷五百二十四",
        "no#": 10
    },
    {
        "title": "春思",
        "author": "杜牧",
        "biography": "",
        "paragraphs": [
            "岂君心的的，嗟我泪涓涓。绵羽啼来久，锦鳞书未传。",
            "兽垆凝冷焰，罗幕蔽晴烟。自是求佳梦，何须讶昼眠。"
        ],
        "notes": [
            ""
        ],
        "volume": "卷五百二十四",
        "no#": 11
    },
    {
        "title": "代人作",
        "author": "杜牧",
        "biography": "",
        "paragraphs": [
            "楼高春日早，屏束麝烟堆。盼眄凝魂别，依稀梦雨来。",
            "绿鬟羞妥么，红颊思天偎。斗草怜香蕙，簪花间雪梅。",
            "戍辽虽咽切，游蜀亦迟回。锦字梭悬壁，琴心月满台。",
            "笑筵凝贝启，眠箔晓珠开。腊破征车动，袍襟对泪裁。"
        ],
        "notes": [
            ""
        ],
        "volume": "卷五百二十四",
        "no#": 12
    },
    {
        "title": "偶题二首",
        "author": "杜牧",
        "biography": "",
        "paragraphs": [
            "劳劳千里身，襟袂满行尘。深夜悬双泪，短亭思远人。",
            "苍江程未息，黑水梦何频。明月轻桡去，唯应钓赤鳞。",
            "有恨秋来极，无端别后知。夜阑终耿耿，明发竟迟迟。",
            "信已凭鸿去，归唯与燕期。只因明月见，千里两相思。"
        ],
        "notes": [
            ""
        ],
        "volume": "卷五百二十四",
        "no#": 13
    },
    {
        "title": "冬至日遇京使发寄舍弟",
        "author": "杜牧",
        "biography": "",
        "paragraphs": [
            "远信初凭双鲤去，他乡正遇一阳生。尊前岂解愁家国，",
            "竹门风过还惆怅，疑是松窗雪打声。"
        ],
        "notes": [
            ""
        ],
        "volume": "卷五百二十四",
        "no#": 14
    },
    {
        "title": "洛下送张曼容赴上党召",
        "author": "杜牧",
        "biography": "",
        "paragraphs": [
            "歌阕樽残恨却偏，凭君不用设离筵。未趋雉尾随元老，",
            "羽书正急征兵地，须遣头风处处痊。"
        ],
        "notes": [
            ""
        ],
        "volume": "卷五百二十四",
        "no#": 15
    },
    {
        "title": "宣州留赠",
        "author": "杜牧",
        "biography": "",
        "paragraphs": [
            "红铅湿尽半罗裙，洞府人间手欲分。满面风流虽似玉，",
            "为报眼波须稳当，五陵游宕莫知闻。"
        ],
        "notes": [
            ""
        ],
        "volume": "卷五百二十四",
        "no#": 16
    },
    {
        "title": "寄题宣州开元寺",
        "author": "杜牧",
        "biography": "",
        "paragraphs": [
            "松寺曾同一鹤栖，夜深台殿月高低。",
            "何人为倚东楼柱，正是千山雪涨溪。"
        ],
        "notes": [
            ""
        ],
        "volume": "卷五百二十四",
        "no#": 17
    },
    {
        "title": "赠张祜",
        "author": "杜牧",
        "biography": "",
        "paragraphs": [
            "诗韵一逢君，平生称所闻。粉毫唯画月，琼尺只裁云。",
            "黥阵人人慑，秋星历历分。数篇留别我，羞杀李将军。"
        ],
        "notes": [
            ""
        ],
        "volume": "卷五百二十四",
        "no#": 18
    },
    {
        "title": "残春独来南亭因寄张祜",
        "author": "杜牧",
        "biography": "",
        "paragraphs": [
            "暖云如粉草如茵，独步长堤不见人。一岭桃花红锦黦，",
            "仲蔚欲知何处在，苦吟林下拂诗尘。"
        ],
        "notes": [
            ""
        ],
        "volume": "卷五百二十四",
        "no#": 19
    },
    {
        "title": "宣州开元寺南楼",
        "author": "杜牧",
        "biography": "",
        "paragraphs": [
            "小楼才受一床横，终日看山酒满倾。",
            "可惜和风夜来雨，醉中虚度打窗声。"
        ],
        "notes": [
            ""
        ],
        "volume": "卷五百二十四",
        "no#": 20
    },
    {
        "title": "寄远人",
        "author": "杜牧",
        "biography": "",
        "paragraphs": [
            "终日求人卜，回回道好音。那时离别后，入梦到如今。"
        ],
        "notes": [
            ""
        ],
        "volume": "卷五百二十四",
        "no#": 21
    },
    {
        "title": "别沈处士",
        "author": "杜牧",
        "biography": "",
        "paragraphs": [
            "旧事参差梦，新程逦迤秋。故人如见忆，时到寺东楼。"
        ],
        "notes": [
            ""
        ],
        "volume": "卷五百二十四",
        "no#": 22
    },
    {
        "title": "留赠",
        "author": "杜牧",
        "biography": "",
        "paragraphs": [
            "舞靴应任闲人看，笑脸还须待我开。",
            "不用镜前空有泪，蔷薇花谢即归来。"
        ],
        "notes": [
            ""
        ],
        "volume": "卷五百二十四",
        "no#": 23
    },
    {
        "title": "奉和仆射相公春泽稍愆圣君轸虑嘉雪忽降品汇昭苏即事书成四韵",
        "author": "杜牧",
        "biography": "",
        "paragraphs": [
            "飘来鸡树凤池边，渐压琼枝冻碧涟。银阙双高银汉里，",
            "上相抽毫歌帝德，一篇风雅美丰年。"
        ],
        "notes": [
            ""
        ],
        "volume": "卷五百二十四",
        "no#": 24
    },
    {
        "title": "寄李播评事",
        "author": "杜牧",
        "biography": "",
        "paragraphs": [
            "子列光殊价，明时忍自高。宁无好舟楫，不泛恶风涛。",
            "大翼终难戢，奇锋且自韬。春来烟渚上，几净雪霜毫。"
        ],
        "notes": [
            ""
        ],
        "volume": "卷五百二十四",
        "no#": 25
    },
    {
        "title": "送牛相出镇襄州",
        "author": "杜牧",
        "biography": "",
        "paragraphs": [
            "盛时常注意，南雍暂分茅。紫殿辞明主，岩廊别旧交。",
            "危幢侵碧雾，寒旆猎红旓。德业悬秦镜，威声隐楚郊。",
            "拜尘先洒泪，成厦昔容巢。遥仰沈碑会，鸳鸯玉佩敲。"
        ],
        "notes": [
            ""
        ],
        "volume": "卷五百二十四",
        "no#": 26
    },
    {
        "title": "送薛邽二首",
        "author": "杜牧",
        "biography": "",
        "paragraphs": [
            "可怜走马骑驴汉，岂有风光肯占伊。",
            "只有三张最惆怅，下山回马尚迟迟。",
            "小捷风流已俊才，便将红粉作金台。",
            "明年未去池阳郡，更乞春时却重来。"
        ],
        "notes": [
            ""
        ],
        "volume": "卷五百二十四",
        "no#": 27
    },
    {
        "title": "见穆三十宅中庭海榴花谢",
        "author": "杜牧",
        "biography": "",
        "paragraphs": [
            "矜红掩素似多才，不待樱桃不逐梅。春到未曾逢宴赏，",
            "堪恨王孙浪游去，落英狼藉始归来。"
        ],
        "notes": [
            ""
        ],
        "volume": "卷五百二十四",
        "no#": 28
    },
    {
        "title": "留诲曹师等诗",
        "author": "杜牧",
        "biography": "",
        "paragraphs": [
            "万物有丑好，各一姿状分。唯人即不尔，学与不学论。",
            "学非探其花，要自拨其根。孝友与诚实，而不忘尔言。",
            "根本既深实，柯叶自滋繁。念尔无忽此，期以庆吾门。"
        ],
        "notes": [
            ""
        ],
        "volume": "卷五百二十四",
        "no#": 29
    },
    {
        "title": "洛阳",
        "author": "杜牧",
        "biography": "",
        "paragraphs": [
            "文争武战就神功，时似开元天宝中。已建玄戈收相土，",
            "疑有女娥西望处，上阳烟树正秋风。"
        ],
        "notes": [
            ""
        ],
        "volume": "卷五百二十四",
        "no#": 30
    },
    {
        "title": "寄唐州李玭尚书",
        "author": "杜牧",
        "biography": "",
        "paragraphs": [
            "累代功勋照世光，奚胡闻道死心降。书功笔秃三千管，",
            "时人欲识胸襟否，彭蠡秋连万里江。"
        ],
        "notes": [
            ""
        ],
        "volume": "卷五百二十四",
        "no#": 31
    },
    {
        "title": "南陵道中",
        "author": "杜牧",
        "biography": "",
        "paragraphs": [
            "南陵水面漫悠悠，风紧云轻欲变秋。",
            "正是客心孤回处，谁家红袖凭江楼。"
        ],
        "notes": [
            ""
        ],
        "volume": "卷五百二十四",
        "no#": 32
    },
    {
        "title": "登九峰楼",
        "author": "杜牧",
        "biography": "",
        "paragraphs": [
            "晴江滟滟含浅沙，高低绕郭滞秋花。牛歌鱼笛山月上，",
            "白头搔杀倚柱遍，归棹何时闻轧鸦。"
        ],
        "notes": [
            ""
        ],
        "volume": "卷五百二十四",
        "no#": 33
    },
    {
        "title": "别家",
        "author": "杜牧",
        "biography": "",
        "paragraphs": [
            "初岁娇儿未识爷，别爷不拜手咤叉。",
            "拊头一别三千里，何日迎门却到家。"
        ],
        "notes": [
            ""
        ],
        "volume": "卷五百二十四",
        "no#": 34
    },
    {
        "title": "归家",
        "author": "杜牧",
        "biography": "",
        "paragraphs": [
            "稚子牵衣问，归来何太迟。共谁争岁月，赢得鬓边丝。"
        ],
        "notes": [
            ""
        ],
        "volume": "卷五百二十四",
        "no#": 35
    },
    {
        "title": "雨",
        "author": "杜牧",
        "biography": "",
        "paragraphs": [
            "连云接塞添迢递，洒幕侵灯送寂寥。",
            "一夜不眠孤客耳，主人窗外有芭蕉。"
        ],
        "notes": [
            ""
        ],
        "volume": "卷五百二十四",
        "no#": 36
    },
    {
        "title": "送人",
        "author": "杜牧",
        "biography": "",
        "paragraphs": [
            "鸳鸯帐里暖芙蓉，低泣关山几万重。",
            "明镜半边钗一股，此生何处不相逢。"
        ],
        "notes": [
            ""
        ],
        "volume": "卷五百二十四",
        "no#": 37
    },
    {
        "title": "遣怀",
        "author": "杜牧",
        "biography": "",
        "paragraphs": [
            "道泰时还泰，时来命不来。何当离城市，高卧博山隈。"
        ],
        "notes": [
            ""
        ],
        "volume": "卷五百二十四",
        "no#": 38
    },
    {
        "title": "醉赠薛道封",
        "author": "杜牧",
        "biography": "",
        "paragraphs": [
            "饮酒论文四百刻，水分云隔二三年。",
            "男儿事业知公有，卖与明君直几钱。"
        ],
        "notes": [
            ""
        ],
        "volume": "卷五百二十四",
        "no#": 39
    },
    {
        "title": "歙州卢中丞见惠名酝",
        "author": "杜牧",
        "biography": "",
        "paragraphs": [
            "谁怜贱子启穷途，太守封来酒一壶。攻破是非浑似梦，",
            "犹念悲秋更分赐，夹溪红蓼映风蒲。"
        ],
        "notes": [
            ""
        ],
        "volume": "卷五百二十四",
        "no#": 40
    },
    {
        "title": "咏袜",
        "author": "杜牧",
        "biography": "",
        "paragraphs": [
            "钿尺裁量减四分，纤纤玉笋裹轻云。",
            "五陵年少欺他醉，笑把花前出画裙。"
        ],
        "notes": [
            ""
        ],
        "volume": "卷五百二十四",
        "no#": 41
    },
    {
        "title": "宫祠二首",
        "author": "杜牧",
        "biography": "",
        "paragraphs": [
            "蝉翼轻绡傅体红，玉肤如醉向春风。",
            "深宫锁闭犹疑惑，更取丹沙试辟宫。",
            "监宫引出暂开门，随例须朝不是恩。",
            "银钥却收金锁合，月明花落又黄昏。"
        ],
        "notes": [
            ""
        ],
        "volume": "卷五百二十四",
        "no#": 42
    },
    {
        "title": "月",
        "author": "杜牧",
        "biography": "",
        "paragraphs": [
            "三十六宫秋夜深，昭阳歌断信沉沉。",
            "唯应独伴陈皇后，照见长门望幸心。"
        ],
        "notes": [
            ""
        ],
        "volume": "卷五百二十四",
        "no#": 43
    },
    {
        "title": "忍死留别献盐铁裴相公二十叔",
        "author": "杜牧",
        "biography": "",
        "paragraphs": [
            "贤相辅明主，苍生寿域开。青春辞白日，幽壤作黄埃。",
            "岂是无多士，偏蒙不弃才。孤坟三尺土，谁可为培栽。"
        ],
        "notes": [
            ""
        ],
        "volume": "卷五百二十四",
        "no#": 44
    },
    {
        "title": "悲吴王城",
        "author": "杜牧",
        "biography": "",
        "paragraphs": [
            "二月春风江上来，水精波动碎楼台。吴王宫殿柳含翠，",
            "千秋万古无消息，国作荒原人作灰。"
        ],
        "notes": [
            ""
        ],
        "volume": "卷五百二十四",
        "no#": 45
    },
    {
        "title": "闺情代作",
        "author": "杜牧",
        "biography": "",
        "paragraphs": [
            "梧桐叶落雁初归，迢递无因寄远衣。月照石泉金点冷，",
            "遥望戍楼天欲晓，满城冬鼓白云飞。"
        ],
        "notes": [
            ""
        ],
        "volume": "卷五百二十四",
        "no#": 46
    },
    {
        "title": "寄沈褒秀才",
        "author": "杜牧",
        "biography": "",
        "paragraphs": [
            "晴河万里色如刀，处处浮云卧碧桃。仙桂茂时金镜晓，",
            "他日忆君何处望，九天香满碧萧骚。"
        ],
        "notes": [
            ""
        ],
        "volume": "卷五百二十四",
        "no#": 47
    },
    {
        "title": "入关",
        "author": "杜牧",
        "biography": "",
        "paragraphs": [
            "东西南北数衢通，曾取江西径过东。",
            "今日更寻南去路，未秋应有北归鸿。"
        ],
        "notes": [
            ""
        ],
        "volume": "卷五百二十四",
        "no#": 48
    },
    {
        "title": "及第后寄长安故人",
        "author": "杜牧",
        "biography": "",
        "paragraphs": [
            "东都放榜未花开，三十三人走马回。",
            "秦地少年多酿酒，已将春色入关来。"
        ],
        "notes": [
            ""
        ],
        "volume": "卷五百二十四",
        "no#": 49
    },
    {
        "title": "偶作",
        "author": "杜牧",
        "biography": "",
        "paragraphs": [
            "才子风流咏晓霞，倚楼吟住日初斜。",
            "惊杀东邻绣床女，错将黄晕压檀花。"
        ],
        "notes": [
            ""
        ],
        "volume": "卷五百二十四",
        "no#": 50
    },
    {
        "title": "赠终南兰若僧",
        "author": "杜牧",
        "biography": "",
        "paragraphs": [
            "北阙南山是故乡，两枝仙桂一时芳。",
            "休公都不知名姓，始觉禅门气味长。"
        ],
        "notes": [
            ""
        ],
        "volume": "卷五百二十四",
        "no#": 51
    },
    {
        "title": "遣怀",
        "author": "杜牧",
        "biography": "",
        "paragraphs": [
            "落魄江南载酒行，楚腰肠断掌中轻。",
            "十年一觉扬州梦，赢得青楼薄幸名。"
        ],
        "notes": [
            ""
        ],
        "volume": "卷五百二十四",
        "no#": 52
    },
    {
        "title": "秋感",
        "author": "杜牧",
        "biography": "",
        "paragraphs": [
            "金风万里思何尽，玉树一窗秋影寒。",
            "独掩柴门明月下，泪流香袂倚阑干。"
        ],
        "notes": [
            ""
        ],
        "volume": "卷五百二十四",
        "no#": 53
    },
    {
        "title": "赠渔父",
        "author": "杜牧",
        "biography": "",
        "paragraphs": [
            "芦花深泽静垂纶，月夕烟朝几十春。",
            "自说孤舟寒水畔，不曾逢著独醒人。"
        ],
        "notes": [
            ""
        ],
        "volume": "卷五百二十四",
        "no#": 54
    },
    {
        "title": "叹花",
        "author": "杜牧",
        "biography": "",
        "paragraphs": [
            "自恨寻芳到已迟，往年曾见未开时。",
            "如今风摆花狼藉，绿叶成阴子满枝。"
        ],
        "notes": [
            ""
        ],
        "volume": "卷五百二十四",
        "no#": 55
    },
    {
        "title": "题刘秀才新竹",
        "author": "杜牧",
        "biography": "",
        "paragraphs": [
            "数茎幽玉色，晓夕翠烟分。声破寒窗梦，根穿绿藓纹。",
            "渐笼当槛日，欲碍入帘云。不是山阴客，何人爱此君。"
        ],
        "notes": [
            ""
        ],
        "volume": "卷五百二十四",
        "no#": 56
    },
    {
        "title": "山行",
        "author": "杜牧",
        "biography": "",
        "paragraphs": [
            "远上寒山石径斜，白云生处有人家。",
            "停车坐爱枫林晚，霜叶红于二月花。"
        ],
        "notes": [
            ""
        ],
        "volume": "卷五百二十四",
        "no#": 57
    },
    {
        "title": "书怀",
        "author": "杜牧",
        "biography": "",
        "paragraphs": [
            "满眼青山未得过，镜中无那鬓丝何。",
            "只言旋老转无事，欲到中年事更多。"
        ],
        "notes": [
            ""
        ],
        "volume": "卷五百二十四",
        "no#": 58
    },
    {
        "title": "紫薇花",
        "author": "杜牧",
        "biography": "",
        "paragraphs": [
            "晓迎秋露一枝新，不占园中最上春。",
            "桃李无言又何在，向风偏笑艳阳人。"
        ],
        "notes": [
            ""
        ],
        "volume": "卷五百二十四",
        "no#": 59
    },
    {
        "title": "醉后呈崔大夫",
        "author": "杜牧",
        "biography": "",
        "paragraphs": [
            "谢傅秋凉阅管弦，徒教贱子侍华筵。",
            "溪头正雨归不得，辜负东窗一觉眠。"
        ],
        "notes": [
            ""
        ],
        "volume": "卷五百二十四",
        "no#": 60
    },
    {
        "title": "和宣州沈大夫登北楼书怀",
        "author": "杜牧",
        "biography": "",
        "paragraphs": [
            "兵符严重辞金马，星剑光芒射斗牛。笔落青山飘古韵，",
            "可惜登临佳丽地，羽仪须去凤池游。"
        ],
        "notes": [
            ""
        ],
        "volume": "卷五百二十四",
        "no#": 61
    },
    {
        "title": "夜雨",
        "author": "杜牧",
        "biography": "",
        "paragraphs": [
            "九月三十日，雨声如别秋。无端满阶叶，共白几人头。",
            "点滴侵寒梦，萧骚著淡愁。渔歌听不唱，蓑湿棹回舟。"
        ],
        "notes": [
            ""
        ],
        "volume": "卷五百二十四",
        "no#": 62
    },
    {
        "title": "方响",
        "author": "杜牧",
        "biography": "",
        "paragraphs": [
            "数条秋水挂琅玕，玉手丁当怕夜寒。",
            "曲尽连敲三四下，恐惊珠泪落金盘。"
        ],
        "notes": [
            ""
        ],
        "volume": "卷五百二十四",
        "no#": 63
    },
    {
        "title": "将出关宿层峰驿，却寄李谏议",
        "author": "杜牧",
        "biography": "",
        "paragraphs": [
            "孤驿在重阻，云根掩柴扉。数声暮禽切，万壑秋意归。",
            "心驰碧泉涧，目断青琐闱。明日武关外，梦魂劳远飞。"
        ],
        "notes": [
            ""
        ],
        "volume": "卷五百二十四",
        "no#": 64
    },
    {
        "title": "使回枉唐州崔司马书，兼寄四韵因和",
        "author": "杜牧",
        "biography": "",
        "paragraphs": [
            "清晨候吏把书来，十载离忧得暂开。痴叔去时还读易，",
            "莫为霜台愁岁暮，潜龙须待一声雷。"
        ],
        "notes": [
            ""
        ],
        "volume": "卷五百二十四",
        "no#": 65
    },
    {
        "title": "郡斋秋夜即事，寄斛斯处士许秀才",
        "author": "杜牧",
        "biography": "",
        "paragraphs": [
            "有客谁人肯夜过，独怜风景奈愁何。边鸿怨处迷霜久，",
            "驰心只待城乌晓，几对虚簷望白河。"
        ],
        "notes": [
            ""
        ],
        "volume": "卷五百二十四",
        "no#": 66
    },
    {
        "title": "早春题真上人院",
        "author": "杜牧",
        "biography": "",
        "paragraphs": [
            "清羸已近百年身，古寺风烟又一春。",
            "寰海自成戎马地，唯师曾是太平人。"
        ],
        "notes": [
            ""
        ],
        "volume": "卷五百二十四",
        "no#": 67
    },
    {
        "title": "对花微疾不饮，呈坐中诸公",
        "author": "杜牧",
        "biography": "",
        "paragraphs": [
            "花前虽病亦提壶，数调持觞兴有无。",
            "尽日临风羡人醉，雪香空伴白髭须。"
        ],
        "notes": [
            ""
        ],
        "volume": "卷五百二十四",
        "no#": 68
    },
    {
        "title": "酬王秀才桃花园见寄",
        "author": "杜牧",
        "biography": "",
        "paragraphs": [
            "桃满西园淑景催，几多红艳浅深开。",
            "此花不逐溪流出，晋客无因入洞来。"
        ],
        "notes": [
            ""
        ],
        "volume": "卷五百二十四",
        "no#": 69
    },
    {
        "title": "走笔送杜十三归京",
        "author": "杜牧",
        "biography": "",
        "paragraphs": [
            "烟鸿上汉声声远，逸骥寻云步步高。",
            "应笑内兄年六十，郡城闲坐养霜毛。"
        ],
        "notes": [
            ""
        ],
        "volume": "卷五百二十四",
        "no#": 70
    },
    {
        "title": "送王十至褒中因寄尚书",
        "author": "杜牧",
        "biography": "",
        "paragraphs": [
            "阙下经年别，人间两地情。坛场新汉将，烟月古隋城。",
            "雁去梁山远，云高楚岫明。君家荷藕好，缄恨寄遥程。"
        ],
        "notes": [
            ""
        ],
        "volume": "卷五百二十四",
        "no#": 71
    },
    {
        "title": "后池泛舟送王十",
        "author": "杜牧",
        "biography": "",
        "paragraphs": [
            "相送西郊暮景和，青苍竹外绕寒波。",
            "为君蘸甲十分饮，应见离心一倍多。"
        ],
        "notes": [
            ""
        ],
        "volume": "卷五百二十四",
        "no#": 72
    },
    {
        "title": "重送王十",
        "author": "杜牧",
        "biography": "",
        "paragraphs": [
            "执袂还应立马看，向来离思始知难。",
            "雁飞不见行尘灭，景下山遥极目寒。"
        ],
        "notes": [
            ""
        ],
        "volume": "卷五百二十四",
        "no#": 73
    },
    {
        "title": "洛阳秋夕",
        "author": "杜牧",
        "biography": "",
        "paragraphs": [
            "泠泠寒水带霜风，更在天桥夜景中。",
            "清禁漏闲烟树寂，月轮移在上阳宫。"
        ],
        "notes": [
            ""
        ],
        "volume": "卷五百二十四",
        "no#": 74
    },
    {
        "title": "赠猎骑",
        "author": "杜牧",
        "biography": "",
        "paragraphs": [
            "已落双雕血尚新，鸣鞭走马又翻身。",
            "凭君莫射南来雁，恐有家书寄远人。"
        ],
        "notes": [
            ""
        ],
        "volume": "卷五百二十四",
        "no#": 75
    },
    {
        "title": "怀吴中冯秀才",
        "author": "杜牧",
        "biography": "",
        "paragraphs": [
            "长洲苑外草萧萧，却算游程岁月遥。",
            "唯有别时今不忘，暮烟秋雨过枫桥。"
        ],
        "notes": [
            ""
        ],
        "volume": "卷五百二十四",
        "no#": 76
    },
    {
        "title": "寄东塔僧",
        "author": "杜牧",
        "biography": "",
        "paragraphs": [
            "初月微明漏白烟，碧松梢外挂青天。",
            "西风静起传深夜，应送愁吟入夜禅。"
        ],
        "notes": [
            ""
        ],
        "volume": "卷五百二十四",
        "no#": 77
    },
    {
        "title": "秋夕",
        "author": "杜牧",
        "biography": "",
        "paragraphs": [
            "红烛秋光冷画屏，轻罗小扇扑流萤。",
            "天阶夜色凉如水，坐看牵牛织女星。"
        ],
        "notes": [
            ""
        ],
        "volume": "卷五百二十四",
        "no#": 78
    },
    {
        "title": "瑶瑟",
        "author": "杜牧",
        "biography": "",
        "paragraphs": [
            "玉仙瑶瑟夜珊珊，月过楼西桂烛残。",
            "风景人间不如此，动摇湘水彻明寒。"
        ],
        "notes": [
            ""
        ],
        "volume": "卷五百二十四",
        "no#": 79
    },
    {
        "title": "送故人归山",
        "author": "杜牧",
        "biography": "",
        "paragraphs": [
            "三清洞里无端别，又拂尘衣欲卧云。",
            "看著挂冠迷处所，北山萝月在移文。"
        ],
        "notes": [
            ""
        ],
        "volume": "卷五百二十四",
        "no#": 80
    },
    {
        "title": "闻角",
        "author": "杜牧",
        "biography": "",
        "paragraphs": [
            "晓楼烟槛出云霄，景下林塘已寂寥。",
            "城角为秋悲更远，护霜云破海天遥。"
        ],
        "notes": [
            ""
        ],
        "volume": "卷五百二十四",
        "no#": 81
    },
    {
        "title": "押兵甲发谷口寄诸公",
        "author": "杜牧",
        "biography": "",
        "paragraphs": [
            "晓涧青青桂色孤，楚人随玉上天衢。",
            "水辞谷口山寒少，今日风头校暖无。"
        ],
        "notes": [
            ""
        ],
        "volume": "卷五百二十四",
        "no#": 82
    },
    {
        "title": "和令狐侍御赏蕙草",
        "author": "杜牧",
        "biography": "",
        "paragraphs": [
            "寻常诗思巧如春，又喜幽亭蕙草新。",
            "本是馨香比君子，绕栏今更为何人。"
        ],
        "notes": [
            ""
        ],
        "volume": "卷五百二十四",
        "no#": 83
    },
    {
        "title": "偶题",
        "author": "杜牧",
        "biography": "",
        "paragraphs": [
            "道在人间或可传，小还轻变已多年。",
            "今来海上升高望，不到蓬莱不是仙。"
        ],
        "notes": [
            ""
        ],
        "volume": "卷五百二十四",
        "no#": 84
    },
    {
        "title": "三川驿伏览座主舍人留题",
        "author": "杜牧",
        "biography": "",
        "paragraphs": [
            "旧迹依然已十秋，雪山当面照银钩。",
            "怀恩泪尽霜天晓，一片余霞映驿楼。"
        ],
        "notes": [
            ""
        ],
        "volume": "卷五百二十四",
        "no#": 85
    },
    {
        "title": "陕州醉赠裴四同年",
        "author": "杜牧",
        "biography": "",
        "paragraphs": [
            "凄风洛下同羁思，迟日棠阴得醉歌。",
            "自笑与君三岁别，头衔依旧鬓丝多。"
        ],
        "notes": [
            ""
        ],
        "volume": "卷五百二十四",
        "no#": 86
    },
    {
        "title": "破镜",
        "author": "杜牧",
        "biography": "",
        "paragraphs": [
            "佳人失手镜初分，何日团圆再会君。",
            "今朝万里秋风起，山北山南一片云。"
        ],
        "notes": [
            ""
        ],
        "volume": "卷五百二十四",
        "no#": 87
    },
    {
        "title": "长安雪后",
        "author": "杜牧",
        "biography": "",
        "paragraphs": [
            "秦陵汉苑参差雪，北阙南山次第春。",
            "车马满城原上去，岂知惆怅有闲人。"
        ],
        "notes": [
            ""
        ],
        "volume": "卷五百二十四",
        "no#": 88
    },
    {
        "title": "华清宫",
        "author": "杜牧",
        "biography": "",
        "paragraphs": [
            "零叶翻红万树霜，玉莲开蕊暖泉香。",
            "行云不下朝元阁，一曲淋铃泪数行。"
        ],
        "notes": [
            ""
        ],
        "volume": "卷五百二十四",
        "no#": 89
    },
    {
        "title": "冬日题智门寺北楼",
        "author": "杜牧",
        "biography": "",
        "paragraphs": [
            "满怀多少是恩酬，未见功名已白头。",
            "不为寻山试筋力，岂能寒上背云楼。"
        ],
        "notes": [
            ""
        ],
        "volume": "卷五百二十四",
        "no#": 90
    },
    {
        "title": "别王十后遣京使累路附书",
        "author": "杜牧",
        "biography": "",
        "paragraphs": [
            "重关晓度宿云寒，羸马缘知步步难。",
            "此信的应中路见，乱山何处拆书看。"
        ],
        "notes": [
            ""
        ],
        "volume": "卷五百二十四",
        "no#": 91
    },
    {
        "title": "许秀才至辱李蕲州绝句，问断酒之情因寄",
        "author": "杜牧",
        "biography": "",
        "paragraphs": [
            "有客南来话所思，故人遥枉醉中诗。",
            "暂因微疾须防酒，不是欢情减旧时。"
        ],
        "notes": [
            ""
        ],
        "volume": "卷五百二十四",
        "no#": 92
    },
    {
        "title": "送张判官归兼谒鄂州大夫",
        "author": "杜牧",
        "biography": "",
        "paragraphs": [
            "处士闻名早，游秦献疏回。腹中书万卷，身外酒千杯。",
            "江雨春波阔，园林客梦催。今君拜旌戟，凛凛近霜台。"
        ],
        "notes": [
            ""
        ],
        "volume": "卷五百二十四",
        "no#": 93
    },
    {
        "title": "宿长庆寺",
        "author": "杜牧",
        "biography": "",
        "paragraphs": [
            "南行步步远浮尘，更近青山昨夜邻。高铎数声秋撼玉，",
            "终日官闲无一事，不妨长醉是游人。"
        ],
        "notes": [
            ""
        ],
        "volume": "卷五百二十四",
        "no#": 94
    },
    {
        "title": "望少华三首",
        "author": "杜牧",
        "biography": "",
        "paragraphs": [
            "身随白日看将老，心与青云自有期。",
            "今对晴峰无十里，世缘多累暗生悲。",
            "文字波中去不还，物情初与是非闲。",
            "时名竟是无端事，羞对灵山道爱山。",
            "眼看云鹤不相随，何况尘中事作为。",
            "好伴羽人深洞去，月前秋听玉参差。"
        ],
        "notes": [
            ""
        ],
        "volume": "卷五百二十四",
        "no#": 95
    },
    {
        "title": "登澧州驿楼寄京兆韦尹",
        "author": "杜牧",
        "biography": "",
        "paragraphs": [
            "一话涔阳旧使君，郡人回首望青云。",
            "政声长与江声在，自到津楼日夜闻。"
        ],
        "notes": [
            ""
        ],
        "volume": "卷五百二十四",
        "no#": 96
    },
    {
        "title": "长安晴望",
        "author": "杜牧",
        "biography": "",
        "paragraphs": [
            "翠屏山对凤城开，碧落摇光霁后来。",
            "回识六龙巡幸处，飞烟闲绕望春台。"
        ],
        "notes": [
            ""
        ],
        "volume": "卷五百二十四",
        "no#": 97
    },
    {
        "title": "岁旦朝回口号",
        "author": "杜牧",
        "biography": "",
        "paragraphs": [
            "星河犹在整朝衣，远望天门再拜归。",
            "笑向春风初五十，敢言知命且知非。"
        ],
        "notes": [
            ""
        ],
        "volume": "卷五百二十四",
        "no#": 98
    },
    {
        "title": "骕骦骏",
        "author": "杜牧",
        "biography": "",
        "paragraphs": [
            "瑶池罢游宴，良乐委尘沙。遭遇不遭遇，盐车与鼓车。"
        ],
        "notes": [
            ""
        ],
        "volume": "卷五百二十四",
        "no#": 99
    },
    {
        "title": "龙丘途中二首",
        "author": "杜牧",
        "biography": "",
        "paragraphs": [
            "汉苑残花别，吴江盛夏来。唯看万树合，不见一枝开。",
            "水色饶湘浦，滩声怯建溪。泪流回月上，可得更猿啼。"
        ],
        "notes": [
            ""
        ],
        "volume": "卷五百二十四",
        "no#": 100
    },
    {
        "title": "宫人冢",
        "author": "杜牧",
        "biography": "",
        "paragraphs": [
            "尽是离宫院中女，苑墙城外冢累累。",
            "少年入内教歌舞，不识君王到老时。"
        ],
        "notes": [
            ""
        ],
        "volume": "卷五百二十四",
        "no#": 101
    },
    {
        "title": "寄浙西李判官",
        "author": "杜牧",
        "biography": "",
        "paragraphs": [
            "燕台上客意何如，四五年来渐渐疏。直道莫抛男子业，",
            "唯念贤哉崔大让，可怜无事不歌鱼。"
        ],
        "notes": [
            ""
        ],
        "volume": "卷五百二十四",
        "no#": 102
    },
    {
        "title": "寄杜子二首",
        "author": "杜牧",
        "biography": "",
        "paragraphs": [
            "不识长杨事北胡，且教红袖醉来扶。",
            "狂风烈焰虽千尺，豁得平生俊气无。",
            "武牢关吏应相笑，个里年年往复来。",
            "若问使君何处去，为言相忆首长回。"
        ],
        "notes": [
            ""
        ],
        "volume": "卷五百二十四",
        "no#": 103
    },
    {
        "title": "卢秀才将出王屋，高步名场，江南相逢赠别",
        "author": "杜牧",
        "biography": "",
        "paragraphs": [
            "王屋山人有古文，欲攀青桂弄氛氲。将携健笔干明主，",
            "交游话我凭君道，除却鲈鱼更不闻。"
        ],
        "notes": [
            ""
        ],
        "volume": "卷五百二十四",
        "no#": 104
    },
    {
        "title": "送刘三复郎中赴阙",
        "author": "杜牧",
        "biography": "",
        "paragraphs": [
            "横溪辞寂寞，金马去追游。好是鸳鸯侣，正逢霄汉秋。",
            "玉珂声琐琐，锦帐梦悠悠。微笑知今是，因风谢钓舟。"
        ],
        "notes": [
            ""
        ],
        "volume": "卷五百二十四",
        "no#": 105
    },
    {
        "title": "羊栏浦夜陪宴会",
        "author": "杜牧",
        "biography": "",
        "paragraphs": [
            "戈槛营中夜未央，雨沾云惹侍襄王。球来香袖依稀暖，",
            "自比诸生最无取，不知何处亦升堂。"
        ],
        "notes": [
            ""
        ],
        "volume": "卷五百二十四",
        "no#": 106
    },
    {
        "title": "送杜𫖮赴润州幕",
        "author": "杜牧",
        "biography": "",
        "paragraphs": [
            "少年才俊赴知音，丞相门栏不觉深。直道事人男子业，",
            "若去上元怀古去，谢安坟下与沉吟。"
        ],
        "notes": [
            ""
        ],
        "volume": "卷五百二十四",
        "no#": 107
    },
    {
        "title": "有感",
        "author": "杜牧",
        "biography": "",
        "paragraphs": [
            "宛溪垂柳最长枝，曾被春风尽日吹。",
            "不堪攀折犹堪看，陌上少年来自迟。"
        ],
        "notes": [
            ""
        ],
        "volume": "卷五百二十四",
        "no#": 108
    },
    {
        "title": "书怀寄卢州",
        "author": "杜牧",
        "biography": "",
        "paragraphs": [
            "谢山南畔州，风物最宜秋。太守悬金印，佳人敞画楼。",
            "凝缸暗醉夕，残月上汀州。可惜当年鬓，朱门不得游。"
        ],
        "notes": [
            ""
        ],
        "volume": "卷五百二十四",
        "no#": 109
    },
    {
        "title": "贺崔大夫崔正字",
        "author": "杜牧",
        "biography": "",
        "paragraphs": [
            "内举无惭古所难，燕台遥想拂尘冠。登龙有路水不峻，",
            "谢公楼下潺湲响，离恨诗情添几般。"
        ],
        "notes": [
            ""
        ],
        "volume": "卷五百二十四",
        "no#": 110
    },
    {
        "title": "江南送左师",
        "author": "杜牧",
        "biography": "",
        "paragraphs": [
            "江南为客正悲秋，更送吾师古渡头。",
            "惆怅不同尘土别，水云踪迹去悠悠。"
        ],
        "notes": [
            ""
        ],
        "volume": "卷五百二十四",
        "no#": 111
    },
    {
        "title": "寝夜",
        "author": "杜牧",
        "biography": "",
        "paragraphs": [
            "蛩唱如波咽，更深似水寒。露华惊弊褐，灯影挂尘冠。",
            "故国初离梦，前溪更下滩。纷纷毫发事，多少宦游难。"
        ],
        "notes": [
            ""
        ],
        "volume": "卷五百二十四",
        "no#": 112
    },
    {
        "title": "十九兄郡楼有宴，病不赴",
        "author": "杜牧",
        "biography": "",
        "paragraphs": [
            "十二层楼敞画簷，连去歌尽草纤纤。",
            "空堂病怯阶前月，燕子嗔垂一竹帘。"
        ],
        "notes": [
            ""
        ],
        "volume": "卷五百二十四",
        "no#": 113
    },
    {
        "title": "愁",
        "author": "杜牧",
        "biography": "",
        "paragraphs": [
            "聚散竟无形，回肠自结成。古今留不得，离别又潜生。",
            "降虏将军思，穷秋远客情。何人更憔悴，落第泣秦京。"
        ],
        "notes": [
            ""
        ],
        "volume": "卷五百二十四",
        "no#": 114
    },
    {
        "title": "隋苑",
        "author": "杜牧",
        "biography": "",
        "paragraphs": [
            "红霞一抹广陵春，定子当筵睡脸新。",
            "却笑吃亏隋炀帝，破家亡国为谁人。"
        ],
        "notes": [
            ""
        ],
        "volume": "卷五百二十四",
        "no#": 115
    },
    {
        "title": "芭蕉",
        "author": "杜牧",
        "biography": "",
        "paragraphs": [
            "芭蕉为雨移，故向窗前种。怜渠点滴声，留得归乡梦。",
            "梦远莫归乡，觉来一翻动。"
        ],
        "notes": [
            ""
        ],
        "volume": "卷五百二十四",
        "no#": 116
    },
    {
        "title": "汴人舟行答张祜",
        "author": "杜牧",
        "biography": "",
        "paragraphs": [
            "千万长河共使船，听君诗句倍怆然。",
            "春风野岸名花发，一道帆樯画柳烟。"
        ],
        "notes": [
            ""
        ],
        "volume": "卷五百二十四",
        "no#": 117
    },
    {
        "title": "牧陪昭应卢郎中在江西宣州佐今吏部沈公幕罢府周岁公宰昭应牧在淮南縻职叙旧成二十二韵用以投寄",
        "author": "杜牧",
        "biography": "",
        "paragraphs": [
            "燕雁下扬州，凉风柳陌愁。可怜千里梦，还是一年秋。",
            "宛水环朱槛，章江敞碧流。谬陪吾益友，只事我贤侯。",
            "印组萦光马，锋铓看解牛。井闾安乐易，冠盖惬依投。",
            "政简稀开阁，功成每运筹。送春经野坞，迟日上高楼。",
            "玉裂歌声断，霞飘舞带收。泥情斜拂印，别脸小低头。",
            "日晚花枝烂，釭凝粉彩稠。未曾孤酩酊，剩肯只淹留。",
            "重德俄征宠，诸生苦宦游。分途之绝国，洒泪拜行辀。",
            "聚散真漂梗，光阴极转邮。铭心徒历历，屈指尽悠悠。",
            "君作烹鲜用，谁膺仄席求。卷怀能愤悱，卒岁且优游。",
            "去矣时难遇，沽哉价莫酬。满枝为鼓吹，衷甲避戈矛。",
            "隋帝宫荒草，秦王土一丘。相逢好大笑，除此总云浮。"
        ],
        "notes": [
            ""
        ],
        "volume": "卷五百二十四",
        "no#": 118
    }
]