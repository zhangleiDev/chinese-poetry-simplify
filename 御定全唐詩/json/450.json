[
    {
        "title": "戊申岁暮咏怀三首",
        "author": "白居易",
        "biography": "",
        "paragraphs": [
            "穷冬月末两三日，半百年过六七时。龙尾趁朝无气力，",
            "犹被妻儿教渐退，莫求致仕且分司。",
            "唯生一女才十二，只欠三年未六旬。婚嫁累轻何怕老，",
            "更拟踟蹰觅何事，不归嵩洛作闲人。",
            "七年囚闭作笼禽，但愿开笼便入林。幸得展张今日翅，",
            "万一差池似前事，又应追悔不抽簪。"
        ],
        "notes": [
            ""
        ],
        "volume": "卷四百五十",
        "no#": 1
    },
    {
        "title": "赠梦得",
        "author": "白居易",
        "biography": "",
        "paragraphs": [
            "心中万事不思量，坐倚屏风卧向阳。渐觉咏诗犹老丑，",
            "只有今春相伴在，花前剩醉两三场。"
        ],
        "notes": [
            ""
        ],
        "volume": "卷四百五十",
        "no#": 2
    },
    {
        "title": "想东游五十韵",
        "author": "白居易",
        "biography": "",
        "paragraphs": [
            "海内时无事，江南岁有秋。生民皆乐业，地主尽贤侯。",
            "郊静销戎马，城高逼斗牛。平河七百里，沃壤二三州。",
            "坐有湖山趣，行无风浪忧。食宁妨解缆，寝不废乘流。",
            "泉石谙天竺，烟霞识虎丘。余芳认兰泽，遗咏思苹洲。",
            "菡萏红涂粉，菰蒲绿泼油。鳞差渔户舍，绮错稻田沟。",
            "紫洞藏仙窟，玄泉贮怪湫。精神昂老鹤，姿彩媚潜虬。",
            "静阅天工妙，闲窥物状幽。投竿出比目，掷果下猕猴。",
            "味苦莲心小，浆甜蔗节稠。橘苞从自结，藕孔是谁锼。",
            "逐日移潮信，随风变棹讴。递夫交烈火，候吏次鸣驺。",
            "梵塔形疑踊，阊门势欲浮。客迎携酒榼，僧待置茶瓯。",
            "小宴闲谈笑，初筵雅献酬。稍催朱蜡炬，徐动碧牙筹。",
            "圆醆飞莲子，长裾曳石榴。柘枝随画鼓，调笑从香球。",
            "幕飏云飘槛，帘褰月露钩。舞繁红袖凝，歌切翠眉愁。",
            "弦管宁容歇，杯盘未许收。良辰宜酩酊，卒岁好优游。",
            "鲙缕鲜仍细，莼丝滑且柔。饱餐为日计，稳睡是身谋。",
            "名愧空虚得，官知止足休。自嫌犹屑屑，众笑大悠悠。",
            "物表疏形役，人寰足悔尤。蛾须远灯烛，兔勿近罝罘。",
            "幻世春来梦，浮生水上沤。百忧中莫入，一醉外何求。",
            "未死痴王湛，无儿老邓攸。蜀琴安膝上，周易在床头。",
            "去去无程客，行行不系舟。劳君频问讯，劝我少淹留。",
            "云雨多分散，关山苦阻修。一吟江月别，七见日星周。",
            "珠玉传新什，鹓鸾念故俦。悬旌心宛转，束楚意绸缪。",
            "驿舫妆青雀，官槽秣紫骝。镜湖期远泛，禹穴约冥搜。",
            "预扫题诗壁，先开望海楼。饮思亲履舄，宿忆并衾裯。",
            "志气吾衰也，风情子在不。应须相见后，别作一家游。"
        ],
        "notes": [
            ""
        ],
        "volume": "卷四百五十",
        "no#": 3
    },
    {
        "title": "病免后喜除宾客",
        "author": "白居易",
        "biography": "",
        "paragraphs": [
            "卧在漳滨满十旬，起为商皓伴三人。",
            "从今且莫嫌身病，不病何由索得身。"
        ],
        "notes": [
            ""
        ],
        "volume": "卷四百五十",
        "no#": 4
    },
    {
        "title": "长乐亭留别",
        "author": "白居易",
        "biography": "",
        "paragraphs": [
            "灞浐风烟函谷路，曾经几度别长安。昔时蹙促为迁客，",
            "尘缨世网重重缚，回顾方知出得难。"
        ],
        "notes": [
            ""
        ],
        "volume": "卷四百五十",
        "no#": 5
    },
    {
        "title": "陕府王大夫相迎偶赠",
        "author": "白居易",
        "biography": "",
        "paragraphs": [
            "紫微阁老自多情，白首园公岂要迎。伴我绿槐阴下歇，",
            "但问主人留几日，分司宾客去无程。"
        ],
        "notes": [
            ""
        ],
        "volume": "卷四百五十",
        "no#": 6
    },
    {
        "title": "别陕州王司马",
        "author": "白居易",
        "biography": "",
        "paragraphs": [
            "笙歌惆怅欲为别，风景阑珊初过春。",
            "争得遣君诗不苦，黄河岸上白头人。"
        ],
        "notes": [
            ""
        ],
        "volume": "卷四百五十",
        "no#": 7
    },
    {
        "title": "将至东都先寄令狐留守",
        "author": "白居易",
        "biography": "",
        "paragraphs": [
            "黄鸟无声叶满枝，闲吟想到洛城时。惜逢金谷三春尽，",
            "东都添个狂宾客，先报壶觞风月知。"
        ],
        "notes": [
            ""
        ],
        "volume": "卷四百五十",
        "no#": 8
    },
    {
        "title": "答崔十八见寄",
        "author": "白居易",
        "biography": "",
        "paragraphs": [
            "明朝欲见琴尊伴，洗拭金杯拂玉徽。君乞曹州刺史替，",
            "岂料洛阳风月夜，故人垂老得相依。"
        ],
        "notes": [
            ""
        ],
        "volume": "卷四百五十",
        "no#": 9
    },
    {
        "title": "赠皇甫宾客",
        "author": "白居易",
        "biography": "",
        "paragraphs": [
            "轻衣稳马槐阴路，渐近东来渐少尘。耳闹久憎闻俗事，",
            "始信淡交宜久远，与君转老转相亲。"
        ],
        "notes": [
            ""
        ],
        "volume": "卷四百五十",
        "no#": 10
    },
    {
        "title": "归履道宅",
        "author": "白居易",
        "biography": "",
        "paragraphs": [
            "驿吏引藤舆，家童开竹扉。往时多暂住，今日是长归。",
            "眼下有衣食，耳边无是非。不论贫与富，饮水亦应肥。"
        ],
        "notes": [
            ""
        ],
        "volume": "卷四百五十",
        "no#": 11
    },
    {
        "title": "问江南物",
        "author": "白居易",
        "biography": "",
        "paragraphs": [
            "归来未及问生涯，先问江南物在耶。引手摩挲青石笋，",
            "别有夜深惆怅事，月明双鹤在裴家。"
        ],
        "notes": [
            ""
        ],
        "volume": "卷四百五十",
        "no#": 12
    },
    {
        "title": "萧庶子相过",
        "author": "白居易",
        "biography": "",
        "paragraphs": [
            "半日停车马，何人在白家。殷勤萧庶子，爱酒不嫌茶。"
        ],
        "notes": [
            ""
        ],
        "volume": "卷四百五十",
        "no#": 13
    },
    {
        "title": "答尉迟少尹问所须",
        "author": "白居易",
        "biography": "",
        "paragraphs": [
            "乍到频劳问所须，所须非玉亦非珠。",
            "爱君水阁宜闲咏，每有诗成许去无。"
        ],
        "notes": [
            ""
        ],
        "volume": "卷四百五十",
        "no#": 14
    },
    {
        "title": "咏闲",
        "author": "白居易",
        "biography": "",
        "paragraphs": [
            "但有闲销日，都无事系怀。朝眠因客起，午饭伴僧斋。",
            "树合阴交户，池分水夹阶。就中今夜好，风月似江淮。"
        ],
        "notes": [
            ""
        ],
        "volume": "卷四百五十",
        "no#": 15
    },
    {
        "title": "同崔十八寄元浙东王陕州",
        "author": "白居易",
        "biography": "",
        "paragraphs": [
            "未能同隐云林下，且复相招禄仕间。随月有钱胜卖药，",
            "惆怅八科残四在，两人荣闹两人闲。"
        ],
        "notes": [
            ""
        ],
        "volume": "卷四百五十",
        "no#": 16
    },
    {
        "title": "答苏庶子月夜闻家僮奏乐见赠",
        "author": "白居易",
        "biography": "",
        "paragraphs": [
            "墙西明月水东亭，一曲霓裳按小伶。",
            "不敢邀君无别意，弦生管涩未堪听。"
        ],
        "notes": [
            ""
        ],
        "volume": "卷四百五十",
        "no#": 17
    },
    {
        "title": "偶吟",
        "author": "白居易",
        "biography": "",
        "paragraphs": [
            "里巷多通水，林园尽不扃。松身为外户，池面是中庭。",
            "元氏诗三帙，陈家酒一瓶。醉来狂发咏，邻女映篱听。"
        ],
        "notes": [
            ""
        ],
        "volume": "卷四百五十",
        "no#": 18
    },
    {
        "title": "白莲池泛舟",
        "author": "白居易",
        "biography": "",
        "paragraphs": [
            "白藕新花照水开，红窗小舫信风回。",
            "谁教一片江南兴，逐我殷勤万里来。"
        ],
        "notes": [
            ""
        ],
        "volume": "卷四百五十",
        "no#": 19
    },
    {
        "title": "池上即事",
        "author": "白居易",
        "biography": "",
        "paragraphs": [
            "行寻甃石引新泉，坐看修桥补钓船。绿竹挂衣凉处歇，",
            "林下水边无厌日，便堪终老岂论年。"
        ],
        "notes": [
            ""
        ],
        "volume": "卷四百五十",
        "no#": 20
    },
    {
        "title": "酬裴相公见寄二绝",
        "author": "白居易",
        "biography": "",
        "paragraphs": [
            "习静心方泰，劳生事渐稀。可怜安稳地，舍此欲何归。",
            "一双垂翅鹤，数首解嘲文。总是迂闲物，争堪伴相君。"
        ],
        "notes": [
            ""
        ],
        "volume": "卷四百五十",
        "no#": 21
    },
    {
        "title": "答梦得闻蝉见寄",
        "author": "白居易",
        "biography": "",
        "paragraphs": [
            "开缄思浩然，独咏晚风前。人貌非前日，蝉声似去年。",
            "槐花新雨后，柳影欲秋天。听罢无他计，相思又一篇。"
        ],
        "notes": [
            ""
        ],
        "volume": "卷四百五十",
        "no#": 22
    },
    {
        "title": "令狐尚书许过弊居先赠长句",
        "author": "白居易",
        "biography": "",
        "paragraphs": [
            "不矜轩冕爱林泉，许到池头一醉眠。已遣平治行药径，",
            "只候高情无别物，苍苔石笋白花莲。"
        ],
        "notes": [
            ""
        ],
        "volume": "卷四百五十",
        "no#": 23
    },
    {
        "title": "自题",
        "author": "白居易",
        "biography": "",
        "paragraphs": [
            "老宜官冷静，贫赖俸优饶。热月无堆案，寒天不趁朝。",
            "傍看应寂寞，自觉甚逍遥。徒对盈尊酒，兼无愁可销。"
        ],
        "notes": [
            ""
        ],
        "volume": "卷四百五十",
        "no#": 24
    },
    {
        "title": "答崔十八",
        "author": "白居易",
        "biography": "",
        "paragraphs": [
            "劳将白叟比黄公，今古由来事不同。",
            "我有商山君未见，清泉白石在胸中。"
        ],
        "notes": [
            ""
        ],
        "volume": "卷四百五十",
        "no#": 25
    },
    {
        "title": "偶咏",
        "author": "白居易",
        "biography": "",
        "paragraphs": [
            "御热蕉衣健，扶羸竹杖轻。诵经凭槛立，散药绕廊行。",
            "暝槿无风落，秋虫欲雨鸣。身闲当将息，病亦有心情。"
        ],
        "notes": [
            ""
        ],
        "volume": "卷四百五十",
        "no#": 26
    },
    {
        "title": "答苏六",
        "author": "白居易",
        "biography": "",
        "paragraphs": [
            "但喜暑随三伏去，不知秋送二毛来。",
            "更无别计相宽慰，故遣阳关劝一杯。"
        ],
        "notes": [
            ""
        ],
        "volume": "卷四百五十",
        "no#": 27
    },
    {
        "title": "秋游",
        "author": "白居易",
        "biography": "",
        "paragraphs": [
            "下马闲行伊水头，凉风清景胜春游。",
            "何事古今诗句里，不多说著洛阳秋。"
        ],
        "notes": [
            ""
        ],
        "volume": "卷四百五十",
        "no#": 28
    },
    {
        "title": "偶作",
        "author": "白居易",
        "biography": "",
        "paragraphs": [
            "张翰一杯酒，荣期三乐歌。聪明伤混沌，烦恼污头陀。",
            "簟冷秋生早，阶闲日上多。近来门更静，无雀可张罗。"
        ],
        "notes": [
            ""
        ],
        "volume": "卷四百五十",
        "no#": 29
    },
    {
        "title": "游平原赠晦叔",
        "author": "白居易",
        "biography": "",
        "paragraphs": [
            "照水容虽老，登山力未衰。欲眠先命酒，暂歇亦吟诗。",
            "且喜身无缚，终惭鬓有丝。回头语闲伴，闲校十年迟。"
        ],
        "notes": [
            ""
        ],
        "volume": "卷四百五十",
        "no#": 30
    },
    {
        "title": "不出门",
        "author": "白居易",
        "biography": "",
        "paragraphs": [
            "不出门来又数旬，将何销日与谁亲。鹤笼开处见君子，",
            "能行便是真修道，何必降魔调伏身。"
        ],
        "notes": [
            ""
        ],
        "volume": "卷四百五十",
        "no#": 31
    },
    {
        "title": "叹鹤病",
        "author": "白居易",
        "biography": "",
        "paragraphs": [
            "右翅低垂左胫伤，可怜风貌甚昂藏。",
            "亦知白日青天好，未要高飞且养疮。"
        ],
        "notes": [
            ""
        ],
        "volume": "卷四百五十",
        "no#": 32
    },
    {
        "title": "临都驿送崔十八",
        "author": "白居易",
        "biography": "",
        "paragraphs": [
            "勿言临都五六里，扶病出城相送来。莫道长安一步地，"
        ],
        "notes": [
            ""
        ],
        "volume": "卷四百五十",
        "no#": 33
    },
    {
        "title": "对镜",
        "author": "白居易",
        "biography": "",
        "paragraphs": [
            "三分鬓发二分丝，晓镜秋容相对时。去作忙官应太老，",
            "若使至今黄绮在，闻吾此语亦分司。"
        ],
        "notes": [
            ""
        ],
        "volume": "卷四百五十",
        "no#": 34
    },
    {
        "title": "劝酒十四首：何处难忘酒七首",
        "author": "白居易",
        "biography": "",
        "paragraphs": [
            "何处难忘酒，长安喜气新。初登高第后，乍作好官人。",
            "省壁明张榜，朝衣稳称身。此时无一醆，争奈帝城春。",
            "何处难忘酒，天涯话旧情。青云俱不达，白发递相惊。",
            "二十年前别，三千里外行。此时无一醆，何以叙平生。",
            "何处难忘酒，朱门羡少年。春分花发后，寒食月明前。",
            "小院回罗绮，深房理管弦。此时无一醆，争过艳阳天。",
            "何处难忘酒，霜庭老病翁。暗声啼蟋蟀，干叶落梧桐。",
            "鬓为愁先白，颜因醉暂红。此时无一醆，何计奈秋风。",
            "何处难忘酒，军功第一高。还乡随露布，半路授旌旄。",
            "玉柱剥葱手，金章烂椹袍。此时无一醆，何以骋雄豪。",
            "何处难忘酒，青门送别多。敛襟收涕泪，簇马听笙歌。",
            "烟树灞陵岸，风尘长乐坡。此时无一醆，争奈去留何。",
            "何处难忘酒，逐臣归故园。赦书逢驿骑，贺客出都门。",
            "半面瘴烟色，满衫乡泪痕。此时无一醆，何物可招魂。"
        ],
        "notes": [
            ""
        ],
        "volume": "卷四百五十",
        "no#": 35
    },
    {
        "title": "劝酒十四首：不如来饮酒七首",
        "author": "白居易",
        "biography": "",
        "paragraphs": [
            "莫隐深山去，君应到自嫌。齿伤朝水冷，貌苦夜霜严。",
            "渔去风生浦，樵归雪满岩。不如来饮酒，相对醉厌厌。",
            "莫作农夫去，君应见自愁。迎春犁瘦地，趁晚喂羸牛。",
            "数被官加税，稀逢岁有秋。不如来饮酒，酒伴醉悠悠。",
            "莫作商人去，恓惶君未谙。雪霜行塞北，风水宿江南。",
            "藏镪百千万，沉舟十二三。不如来饮酒，仰面醉酣酣。",
            "莫事长征去，辛勤难具论。何曾画麟阁，只是老辕门。",
            "虮虱衣中物，刀枪面上痕。不如来饮酒，合眼醉昏昏。",
            "莫学长生去，仙方误杀君。那将薤上露，拟待鹤边云。",
            "矻矻皆烧药，累累尽作坟。不如来饮酒，闲坐醉醺醺。",
            "莫上青云去，青云足爱憎。自贤夸智慧，相纠斗功能。",
            "鱼烂缘吞饵，蛾焦为扑灯。不如来饮酒，任性醉腾腾。",
            "莫入红尘去，令人心力劳。相争两蜗角，所得一牛毛。",
            "且灭嗔中火，休磨笑里刀。不如来饮酒，稳卧醉陶陶。"
        ],
        "notes": [
            ""
        ],
        "volume": "卷四百五十",
        "no#": 36
    },
    {
        "title": "和令狐相公寄刘郎中兼见示长句",
        "author": "白居易",
        "biography": "",
        "paragraphs": [
            "日月天衢仰面看，尚淹池凤滞台鸾。碧幢千里空移镇，",
            "酒军诗敌如相遇，临老犹能一据鞍。"
        ],
        "notes": [
            ""
        ],
        "volume": "卷四百五十",
        "no#": 37
    },
    {
        "title": "即事",
        "author": "白居易",
        "biography": "",
        "paragraphs": [
            "见月连宵坐，闻风尽日眠。室香罗药气，笼暖焙茶烟。",
            "鹤啄新晴地，鸡栖薄暮天。自看淘酒米，倚杖小池前。"
        ],
        "notes": [
            ""
        ],
        "volume": "卷四百五十",
        "no#": 38
    },
    {
        "title": "期宿客不至",
        "author": "白居易",
        "biography": "",
        "paragraphs": [
            "风飘雨洒帘帷故，竹映松遮灯火深。",
            "宿客不来嫌冷落，一尊酒对一张琴。"
        ],
        "notes": [
            ""
        ],
        "volume": "卷四百五十",
        "no#": 39
    },
    {
        "title": "问移竹",
        "author": "白居易",
        "biography": "",
        "paragraphs": [
            "问君移竹意如何，慎勿排行但间窠。",
            "多种少栽皆有意，大都少校不如多。"
        ],
        "notes": [
            ""
        ],
        "volume": "卷四百五十",
        "no#": 40
    },
    {
        "title": "重阳席上赋白菊",
        "author": "白居易",
        "biography": "",
        "paragraphs": [
            "满园花菊郁金黄，中有孤丛色似霜。",
            "还似今朝歌酒席，白头翁入少年场。"
        ],
        "notes": [
            ""
        ],
        "volume": "卷四百五十",
        "no#": 41
    },
    {
        "title": "偶吟二首",
        "author": "白居易",
        "biography": "",
        "paragraphs": [
            "眼下有衣兼有食，心中无喜亦无忧。正如身后有何事，",
            "犹残少许云泉兴，一岁龙门数度游。",
            "晴教晒药泥茶灶，闲看科松洗竹林。活计纵贫长净洁，",
            "老去生涯只如此，更无余事可劳心。"
        ],
        "notes": [
            ""
        ],
        "volume": "卷四百五十",
        "no#": 42
    },
    {
        "title": "何处春先到",
        "author": "白居易",
        "biography": "",
        "paragraphs": [
            "何处春先到，桥东水北亭。冻花开未得，冷酒酌难醒。",
            "就日移轻榻，遮风展小屏。不劳人劝醉，莺语渐丁宁。"
        ],
        "notes": [
            ""
        ],
        "volume": "卷四百五十",
        "no#": 43
    },
    {
        "title": "勉闲游",
        "author": "白居易",
        "biography": "",
        "paragraphs": [
            "天时人事常多故，一岁春能几处游。不是尘埃便风雨，",
            "唯有分司官恰好，闲游虽老未能休。"
        ],
        "notes": [
            ""
        ],
        "volume": "卷四百五十",
        "no#": 44
    },
    {
        "title": "寄两银榼与裴侍郎，因题两绝句",
        "author": "白居易",
        "biography": "",
        "paragraphs": [
            "贫无好物堪为信，双榼虽轻意不轻。",
            "愿奉谢公池上酌，丹心绿酒一时倾。",
            "惯和麹糵堪盛否，重用盐梅试洗看。",
            "小器不知容几许，襄阳米贱酒升宽。"
        ],
        "notes": [
            ""
        ],
        "volume": "卷四百五十",
        "no#": 45
    },
    {
        "title": "小桥柳",
        "author": "白居易",
        "biography": "",
        "paragraphs": [
            "细水涓涓似泪流，日西惆怅小桥头。",
            "衰杨叶尽空枝在，犹被霜风吹不休。"
        ],
        "notes": [
            ""
        ],
        "volume": "卷四百五十",
        "no#": 46
    },
    {
        "title": "哭微之二首",
        "author": "白居易",
        "biography": "",
        "paragraphs": [
            "八月凉风吹白幕，寝门廊下哭微之。",
            "妻孥朋友来相吊，唯道皇天无所知。",
            "文章卓荦生无敌，风骨英灵殁有神。",
            "哭送咸阳北原上，可能随例作灰尘。"
        ],
        "notes": [
            ""
        ],
        "volume": "卷四百五十",
        "no#": 47
    },
    {
        "title": "马上晚吟",
        "author": "白居易",
        "biography": "",
        "paragraphs": [
            "人少街荒已寂寥，风多尘起重萧条。上阳落叶飘宫树，",
            "如今不是闲行日，日短天阴坊曲遥。"
        ],
        "notes": [
            ""
        ],
        "volume": "卷四百五十",
        "no#": 48
    },
    {
        "title": "醉中重留梦得",
        "author": "白居易",
        "biography": "",
        "paragraphs": [
            "刘郎刘郎莫先起，苏台苏台隔云水。",
            "酒醆来从一百分，马头去便三千里。"
        ],
        "notes": [
            ""
        ],
        "volume": "卷四百五十",
        "no#": 49
    },
    {
        "title": "雪夜喜李郎中见访，兼酬所赠",
        "author": "白居易",
        "biography": "",
        "paragraphs": [
            "可怜今夜鹅毛雪，引得高情鹤氅人。红蜡烛前明似昼，",
            "对此欲留君便宿，诗情酒分合相亲。"
        ],
        "notes": [
            ""
        ],
        "volume": "卷四百五十",
        "no#": 50
    },
    {
        "title": "任老",
        "author": "白居易",
        "biography": "",
        "paragraphs": [
            "不愁陌上春光尽，亦任庭前日影斜。",
            "面黑眼昏头雪白，老应无可更增加。"
        ],
        "notes": [
            ""
        ],
        "volume": "卷四百五十",
        "no#": 51
    },
    {
        "title": "劝欢",
        "author": "白居易",
        "biography": "",
        "paragraphs": [
            "火急欢娱慎勿迟，眼看老病悔难追。",
            "尊前花下歌筵里，会有求来不得时。"
        ],
        "notes": [
            ""
        ],
        "volume": "卷四百五十",
        "no#": 52
    },
    {
        "title": "答王尚书问履道池旧桥",
        "author": "白居易",
        "biography": "",
        "paragraphs": [
            "虹梁雁齿随年换，素板朱栏逐日修。但恨尚书能久别，",
            "李郭小船何足问，待君乘过济川舟。"
        ],
        "notes": [
            ""
        ],
        "volume": "卷四百五十",
        "no#": 53
    },
    {
        "title": "晚归府",
        "author": "白居易",
        "biography": "",
        "paragraphs": [
            "晚从履道来归府，街路虽长尹不嫌。",
            "马上凉于床上坐，绿槐风透紫蕉衫。"
        ],
        "notes": [
            ""
        ],
        "volume": "卷四百五十",
        "no#": 54
    },
    {
        "title": "从龙潭寺至少林寺，题赠同游者",
        "author": "白居易",
        "biography": "",
        "paragraphs": [
            "山屐田衣六七贤，搴芳蹋翠弄潺湲。九龙潭月落杯酒，",
            "始知驾鹤乘云外，别有逍遥地上仙。"
        ],
        "notes": [
            ""
        ],
        "volume": "卷四百五十",
        "no#": 55
    },
    {
        "title": "夜从法王寺下归岳寺",
        "author": "白居易",
        "biography": "",
        "paragraphs": [
            "双刹夹虚空，缘云一径通。似从忉利下，如过剑门中。",
            "灯火光初合，笙歌曲未终。可怜狮子座，舁出净名翁。"
        ],
        "notes": [
            ""
        ],
        "volume": "卷四百五十",
        "no#": 56
    },
    {
        "title": "宿龙潭寺",
        "author": "白居易",
        "biography": "",
        "paragraphs": [
            "夜上九潭谁是伴，云随飞盖月随杯。",
            "明年尚作三川守，此地兼将歌舞来。"
        ],
        "notes": [
            ""
        ],
        "volume": "卷四百五十",
        "no#": 57
    },
    {
        "title": "嵩阳观夜奏霓裳",
        "author": "白居易",
        "biography": "",
        "paragraphs": [
            "开元遗曲自凄凉，况近秋天调是商。爱者谁人唯白尹，",
            "子晋少姨闻定怪，人间亦便有霓裳。"
        ],
        "notes": [
            ""
        ],
        "volume": "卷四百五十",
        "no#": 58
    },
    {
        "title": "过元家履信宅",
        "author": "白居易",
        "biography": "",
        "paragraphs": [
            "鸡犬丧家分散后，林园失主寂寥时。落花不语空辞树，",
            "前庭后院伤心事，唯是春风秋月知。"
        ],
        "notes": [
            ""
        ],
        "volume": "卷四百五十",
        "no#": 59
    },
    {
        "title": "和杜录事题红叶",
        "author": "白居易",
        "biography": "",
        "paragraphs": [
            "寒山十月旦，霜叶一时新。似烧非因火，如花不待春。",
            "连行排绛帐，乱落剪红巾。解驻篮舆看，风前唯两人。"
        ],
        "notes": [
            ""
        ],
        "volume": "卷四百五十",
        "no#": 60
    },
    {
        "title": "题崔常侍济上别墅",
        "author": "白居易",
        "biography": "",
        "paragraphs": [
            "求荣争宠任纷纷，脱叶金貂只有君。散员疏去未为贵，",
            "主人忆尔尔知否，抛却青云归白云。"
        ],
        "notes": [
            ""
        ],
        "volume": "卷四百五十",
        "no#": 61
    },
    {
        "title": "过温尚书旧庄",
        "author": "白居易",
        "biography": "",
        "paragraphs": [
            "白石清泉抛济口，碧幢红旆照河阳。",
            "村人都不知时事，犹自呼为处士庄。"
        ],
        "notes": [
            ""
        ],
        "volume": "卷四百五十",
        "no#": 62
    },
    {
        "title": "天坛峰下赠杜录事",
        "author": "白居易",
        "biography": "",
        "paragraphs": [
            "年颜气力渐衰残，王屋中峰欲上难。顶上将探小有洞，",
            "他日药成分一粒，与君先去扫天坛。"
        ],
        "notes": [
            ""
        ],
        "volume": "卷四百五十",
        "no#": 63
    },
    {
        "title": "赠僧五首：钵塔院如大师",
        "author": "白居易",
        "biography": "",
        "paragraphs": [
            "百千万劫菩提种，八十三年功德林。若不秉持僧行苦，",
            "每岁八关蒙九授，殷勤一戒重千金。"
        ],
        "notes": [
            ""
        ],
        "volume": "卷四百五十",
        "no#": 64
    },
    {
        "title": "赠僧五首：神照上人",
        "author": "白居易",
        "biography": "",
        "paragraphs": [
            "心如定水随形应，口似悬河逐病治。",
            "曾向众中先礼拜，西方去日莫相遗。"
        ],
        "notes": [
            ""
        ],
        "volume": "卷四百五十",
        "no#": 65
    },
    {
        "title": "赠僧五首：自远禅师",
        "author": "白居易",
        "biography": "",
        "paragraphs": [
            "自出家来长自在，缘身一衲一绳床。",
            "令人见即心无事，每一相逢是道场。"
        ],
        "notes": [
            ""
        ],
        "volume": "卷四百五十",
        "no#": 66
    },
    {
        "title": "赠僧五首：宗实上人",
        "author": "白居易",
        "biography": "",
        "paragraphs": [
            "荣华恩爱弃成唾，戒定真如和作香。",
            "今古虽殊同一法，瞿昙抛却转轮王。"
        ],
        "notes": [
            ""
        ],
        "volume": "卷四百五十",
        "no#": 67
    },
    {
        "title": "赠僧五首：清闲上人",
        "author": "白居易",
        "biography": "",
        "paragraphs": [
            "梓潼眷属何年别，长寿坛场近日开。",
            "应是蜀人皆度了，法轮移向洛中来。"
        ],
        "notes": [
            ""
        ],
        "volume": "卷四百五十",
        "no#": 68
    },
    {
        "title": "弹秋思",
        "author": "白居易",
        "biography": "",
        "paragraphs": [
            "信意闲弹秋思时，调清声直韵疏迟。",
            "近来渐喜无人听，琴格高低心自知。"
        ],
        "notes": [
            ""
        ],
        "volume": "卷四百五十",
        "no#": 69
    },
    {
        "title": "自咏",
        "author": "白居易",
        "biography": "",
        "paragraphs": [
            "随宜饮食聊充腹，取次衣裘亦暖身。未必得年非瘦薄，",
            "随分自安心自断，是非何用问闲人。"
        ],
        "notes": [
            ""
        ],
        "volume": "卷四百五十",
        "no#": 70
    },
    {
        "title": "分司初到洛中，偶题六韵，兼戏呈冯尹",
        "author": "白居易",
        "biography": "",
        "paragraphs": [
            "相府念多病，春宫容不才。官衔依口得，俸料逐身来。",
            "白首林园在，红尘车马回。招呼新客侣，扫掠旧池台。",
            "小舫宜携乐，新荷好盖杯。不知金谷主，早晚贺筵开。"
        ],
        "notes": [
            ""
        ],
        "volume": "卷四百五十",
        "no#": 71
    },
    {
        "title": "春风",
        "author": "白居易",
        "biography": "",
        "paragraphs": [
            "春风先发苑中梅，樱杏桃梨次第开。",
            "荠花榆荚深村里，亦道春风为我来。"
        ],
        "notes": [
            ""
        ],
        "volume": "卷四百五十",
        "no#": 72
    }
]