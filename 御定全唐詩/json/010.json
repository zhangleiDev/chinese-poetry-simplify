[
    {
        "title": "郊庙歌辞：祀圜丘乐章：豫和",
        "author": "不详",
        "biography": "",
        "paragraphs": [
            "上灵眷命膺会昌，盛德殷荐叶辰良。",
            "景福降兮圣德远，玄化穆兮天历长。"
        ],
        "notes": [
            ""
        ],
        "volume": "卷一十",
        "no#": 1
    },
    {
        "title": "郊庙歌辞：祀圜丘乐章：太和",
        "author": "不详",
        "biography": "",
        "paragraphs": [
            "穆穆我后，道应千龄。登三处大，得一居贞。",
            "礼惟崇德，乐以和声。百神仰止，天下文明。"
        ],
        "notes": [
            ""
        ],
        "volume": "卷一十",
        "no#": 2
    },
    {
        "title": "郊庙歌辞：祀圜丘乐章：肃和",
        "author": "不详",
        "biography": "",
        "paragraphs": [
            "闿阳播气，甄曜垂明。有赫圜宰，深仁曲成。",
            "日丽苍璧，烟开紫营。聿遵干享，式降鸿祯。"
        ],
        "notes": [
            ""
        ],
        "volume": "卷一十",
        "no#": 3
    },
    {
        "title": "郊庙歌辞：祀圜丘乐章：雍和",
        "author": "不详",
        "biography": "",
        "paragraphs": [
            "钦惟大帝，载仰皇穹。始命田烛，爰启郊宫。",
            "云门骇听，雷鼓鸣空。神其介祀，景祚斯融。"
        ],
        "notes": [
            ""
        ],
        "volume": "卷一十",
        "no#": 4
    },
    {
        "title": "郊庙歌辞：祀圜丘乐章：寿和",
        "author": "不详",
        "biography": "",
        "paragraphs": [
            "八音斯奏，三献毕陈。宝祚惟永，晖光日新。"
        ],
        "notes": [
            ""
        ],
        "volume": "卷一十",
        "no#": 5
    },
    {
        "title": "郊庙歌辞：祀圜丘乐章：舒和",
        "author": "不详",
        "biography": "",
        "paragraphs": [
            "叠璧凝影皇坛路，编珠流彩帝郊前。",
            "已奏黄钟歌大吕，还符宝历祚昌年。"
        ],
        "notes": [
            ""
        ],
        "volume": "卷一十",
        "no#": 6
    },
    {
        "title": "郊庙歌辞：祀圜丘乐章：凯安",
        "author": "不详",
        "biography": "",
        "paragraphs": [
            "昔在炎运终，中华乱无象。酆郊赤乌见，邙山黑云上。",
            "大赉下周车，禁暴开殷网。幽明同叶赞，鼎祚齐天壤。"
        ],
        "notes": [
            ""
        ],
        "volume": "卷一十",
        "no#": 7
    },
    {
        "title": "郊庙歌辞：祀圜丘乐章：豫和",
        "author": "不详",
        "biography": "",
        "paragraphs": [
            "歌奏毕兮礼献终，六龙驭兮神将升。",
            "明德感兮非黍稷，降福简兮祚休征。"
        ],
        "notes": [
            ""
        ],
        "volume": "卷一十",
        "no#": 8
    },
    {
        "title": "郊庙歌辞：郊天旧乐章：豫和",
        "author": "不详",
        "biography": "",
        "paragraphs": [
            "苹蘩礼著，黍稷诚微。音盈凤管，彩驻龙旗。",
            "洪歆式就，介福攸归。送乐有阕，灵驭遄飞。"
        ],
        "notes": [
            ""
        ],
        "volume": "卷一十",
        "no#": 9
    },
    {
        "title": "郊庙歌辞：武后大享昊天乐章",
        "author": "不详",
        "biography": "",
        "paragraphs": [
            "大阴凝至化，真耀蕴轩仪。德迈娥台敞，仁高姒幄披。",
            "扪天遂启极，梦日乃升曦。",
            "瞻紫极，望玄穹。翘至恳，罄深衷。",
            "听虽远，诚必通。垂厚泽，降云宫。",
            "干仪混成冲邃，天道下济高明。闿阳晨披紫阙，",
            "丹襟式敷衷恳，玄鉴庶察微诚。",
            "巍巍睿业广，赫赫圣基隆。菲德承先顾，祯符萃眇躬。",
            "铭开武岩侧，图荐洛川中。微诚讵幽感，景命忽昭融。",
            "有怀惭紫极，无以谢玄穹。",
            "朝坛雾卷，曙岭烟沉。爰设筐币，式表诚心。",
            "筵辉丽璧，乐畅和音。仰惟灵鉴，俯察翘襟。",
            "昭昭上帝，穆穆下临。礼崇备物，乐奏锵金。",
            "兰羞委荐，桂醑盈斟。敢希明德，聿罄庄心。",
            "樽浮九酝，礼备三周。陈诚菲奠，契福神猷。",
            "奠璧郊坛昭大礼，锵金拊石表虔诚。",
            "始奏承云娱帝赏，复歌调露畅韶英。",
            "荷恩承顾托，执契恭临抚。庙略静边荒，天兵耀神武。",
            "有截资先化，无为遵旧矩。祯符降昊穹，大业光寰宇。",
            "肃肃祀典，邕邕礼秩。三献已周，九成斯毕。",
            "爰撤其俎，载迁其实。或升或降，唯诚唯质。",
            "礼终肆类，乐阕九成。仰惟明德，敢荐非馨。",
            "顾惭菲奠，久驻云輧。瞻荷灵泽，悚恋兼盈。",
            "式干路，辟天扉。回日驭，动云衣。",
            "登金阙，入紫微。望仙驾，仰恩徽。"
        ],
        "notes": [
            ""
        ],
        "volume": "卷一十",
        "no#": 10
    },
    {
        "title": "中宗祀昊天乐章：豫和",
        "author": "不详",
        "biography": "",
        "paragraphs": [
            "天之历数归睿唐，顾惟菲德钦昊苍。",
            "撰吉日兮表殷荐，冀神鉴兮降闿阳。"
        ],
        "notes": [
            ""
        ],
        "volume": "卷一十",
        "no#": 11
    },
    {
        "title": "中宗祀昊天乐章：太和",
        "author": "不详",
        "biography": "",
        "paragraphs": [
            "恭临宝位，肃奉瑶图。恒思解网，每轸泣辜。",
            "德惭巢燧，化劣唐虞。期我良弼，式赞嘉谟。"
        ],
        "notes": [
            ""
        ],
        "volume": "卷一十",
        "no#": 12
    },
    {
        "title": "中宗祀昊天乐章：告谢",
        "author": "不详",
        "biography": "",
        "paragraphs": [
            "得一流玄泽，通三御紫宸。远叶千龄运，遐销九域尘。",
            "绝瑞骈阗集，殊祥络绎臻。登年庆栖亩，稔岁贺盈囷。"
        ],
        "notes": [
            ""
        ],
        "volume": "卷一十",
        "no#": 13
    },
    {
        "title": "中宗祀昊天乐章：肃和",
        "author": "不详",
        "biography": "",
        "paragraphs": [
            "悠哉广覆，大矣曲成。九玄著象，七曜贞明。",
            "珪璧是奠，酝酎斯盈。作乐崇德，爰畅咸英。"
        ],
        "notes": [
            ""
        ],
        "volume": "卷一十",
        "no#": 14
    },
    {
        "title": "中宗祀昊天乐章：雍和",
        "author": "不详",
        "biography": "",
        "paragraphs": [
            "郊坛展敬，严配因心。孤竹箫管，空桑瑟琴。",
            "肃穆大礼，铿锵八音。恭惟上帝，希降灵歆。"
        ],
        "notes": [
            ""
        ],
        "volume": "卷一十",
        "no#": 15
    },
    {
        "title": "中宗祀昊天乐章：福和",
        "author": "不详",
        "biography": "",
        "paragraphs": [
            "九成爰奏，三献式陈。钦承景福，恭托明禋。"
        ],
        "notes": [
            ""
        ],
        "volume": "卷一十",
        "no#": 16
    },
    {
        "title": "中宗祀昊天乐章：中宫助祭升坛",
        "author": "不详",
        "biography": "",
        "paragraphs": [
            "坤元光至德，柔训阐皇风。芣苡芳声远，螽斯美化隆。",
            "睿范超千载，嘉猷备六宫。肃恭陪盛典，钦若荐禋宗。"
        ],
        "notes": [
            ""
        ],
        "volume": "卷一十",
        "no#": 17
    },
    {
        "title": "中宗祀昊天乐章：亚献",
        "author": "不详",
        "biography": "",
        "paragraphs": [
            "三灵降飨，三后配神。虔敷藻奠，敬展郊禋。"
        ],
        "notes": [
            ""
        ],
        "volume": "卷一十",
        "no#": 18
    },
    {
        "title": "中宗祀昊天乐章：舒和",
        "author": "不详",
        "biography": "",
        "paragraphs": [
            "已陈粢盛敷严祀，更奏笙镛协雅声。",
            "璿图宝历欣宁谧，晏俗淳风乐太平。"
        ],
        "notes": [
            ""
        ],
        "volume": "卷一十",
        "no#": 19
    },
    {
        "title": "中宗祀昊天乐章：凯安",
        "author": "不详",
        "biography": "",
        "paragraphs": [
            "堂堂圣祖兴，赫赫昌基泰。戎车盟津偃，玉帛涂山会。",
            "舜日启祥晖，尧云卷征旆。风猷被有截，声教覃无外。"
        ],
        "notes": [
            ""
        ],
        "volume": "卷一十",
        "no#": 20
    },
    {
        "title": "明皇祀圜丘乐章：豫和",
        "author": "不详",
        "biography": "",
        "paragraphs": [
            "至矣丕构，烝哉太平。授牺膺箓，复禹继明。",
            "草木仁化，凫鹥颂声。祀宗陈德，无愧斯诚。"
        ],
        "notes": [
            ""
        ],
        "volume": "卷一十",
        "no#": 21
    },
    {
        "title": "明皇祀圜丘乐章：太和",
        "author": "不详",
        "biography": "",
        "paragraphs": [
            "郊坛斋帝，礼乐祀天。丹青寰宇，宫征山川。",
            "神祇毕降，行止重旋。融融穆穆，纳祉洪延。"
        ],
        "notes": [
            ""
        ],
        "volume": "卷一十",
        "no#": 22
    },
    {
        "title": "明皇祀圜丘乐章：肃和",
        "author": "不详",
        "biography": "",
        "paragraphs": [
            "止奏潜聆，登仪宿啭。太玉躬奉，参钟首奠。",
            "簠簋聿升，牺牲递荐。昭事颙若，存存以伣。"
        ],
        "notes": [
            ""
        ],
        "volume": "卷一十",
        "no#": 23
    },
    {
        "title": "明皇祀圜丘乐章：雍和",
        "author": "不详",
        "biography": "",
        "paragraphs": [
            "烂云普洽，律风无外。千品其凝，九宾斯会。",
            "禋尊晋烛，纯牺涤汰。玄覆攸广，鸿休汪濊。"
        ],
        "notes": [
            ""
        ],
        "volume": "卷一十",
        "no#": 24
    },
    {
        "title": "明皇祀圜丘乐章：寿和",
        "author": "不详",
        "biography": "",
        "paragraphs": [
            "六变爰阕，八阶载虔。佑我皇祚，于万斯年。"
        ],
        "notes": [
            ""
        ],
        "volume": "卷一十",
        "no#": 25
    },
    {
        "title": "明皇祀圜丘乐章：寿和",
        "author": "不详",
        "biography": "",
        "paragraphs": [
            "于赫圣祖，龙飞晋阳。底定万国，奄有四方。",
            "功格上下，道冠农黄。郊天配享，德合无疆。"
        ],
        "notes": [
            ""
        ],
        "volume": "卷一十",
        "no#": 26
    },
    {
        "title": "明皇祀圜丘乐章：寿和",
        "author": "不详",
        "biography": "",
        "paragraphs": [
            "崇崇泰畤，肃肃严禋。粢盛既洁，金石毕陈。",
            "上帝来享，介福爰臻。受厘合祉，宝祚维新。"
        ],
        "notes": [
            ""
        ],
        "volume": "卷一十",
        "no#": 27
    },
    {
        "title": "明皇祀圜丘乐章：舒和",
        "author": "不详",
        "biography": "",
        "paragraphs": [
            "祝史正辞，人神叶庆。福以德招，享以诚应。",
            "六变云备，百礼斯浃。祀事孔明。祚流万叶。"
        ],
        "notes": [
            ""
        ],
        "volume": "卷一十",
        "no#": 28
    },
    {
        "title": "明皇祀圜丘乐章：凯安",
        "author": "不详",
        "biography": "",
        "paragraphs": [
            "馨香惟后德，明命光天保。肃和崇圣灵，陈信表皇道。",
            "玉戚初蹈厉，金匏既静好。"
        ],
        "notes": [
            ""
        ],
        "volume": "卷一十",
        "no#": 29
    },
    {
        "title": "明皇祀圜丘乐章：豫和",
        "author": "不详",
        "biography": "",
        "paragraphs": [
            "大号成命，思文配天。神光肸蚃，龙驾言旋。",
            "眇眇阊阖，昭昭上玄。俾昌而大。于斯万年。"
        ],
        "notes": [
            ""
        ],
        "volume": "卷一十",
        "no#": 30
    },
    {
        "title": "明皇祀圜丘乐章：太和",
        "author": "不详",
        "biography": "",
        "paragraphs": [
            "六成既阕，三荐云终。神心具醉，圣敬愈崇。",
            "受厘皇邸，回跸帷宫。穰穰之福，永永无穷。"
        ],
        "notes": [
            ""
        ],
        "volume": "卷一十",
        "no#": 31
    },
    {
        "title": "封泰山乐章：豫和",
        "author": "不详",
        "biography": "",
        "paragraphs": [
            "款泰坛，柴泰清。受天命，报天成。",
            "竦皇心，荐乐声。志上达，歌下迎。",
            "亿上帝，临下庭。骑日月，陪列星。",
            "嘉祝信，大糦馨。澹神心，醉皇灵。",
            "相百辟，贡八荒。九歌叙，万舞翔。",
            "肃振振，铿皇皇。帝欣欣，福穰穰。",
            "高在上，道光明。物资始，德难名。",
            "承眷命，牧苍生。寰宇谧，太阶平。",
            "天道无亲，至诚与邻。山川遍礼，宫征维新。",
            "玉帛非盛，聪明会真。正斯一德，通乎百神。",
            "飨帝飨亲，维孝维圣。缉熙懿德，敷扬成命。",
            "华夷志同，笙镛礼盛。明灵降止，感此诚敬。"
        ],
        "notes": [
            ""
        ],
        "volume": "卷一十",
        "no#": 32
    },
    {
        "title": "封泰山乐章：太和",
        "author": "不详",
        "biography": "",
        "paragraphs": [
            "孝敬中发，和容外彰。腾华照宇，如升太阳。",
            "贞璧就奠，玄灵垂光。礼乐具举，济济洋洋。"
        ],
        "notes": [
            ""
        ],
        "volume": "卷一十",
        "no#": 33
    },
    {
        "title": "封泰山乐章：肃和",
        "author": "不详",
        "biography": "",
        "paragraphs": [
            "奠祖配天，承天享帝。百灵咸秩，四海来祭。",
            "植我苍璧，布我玄制。华日裴回，神烟容裔。"
        ],
        "notes": [
            ""
        ],
        "volume": "卷一十",
        "no#": 34
    },
    {
        "title": "封泰山乐章：雍和",
        "author": "不详",
        "biography": "",
        "paragraphs": [
            "俎豆有馥，粢盛洁丰。亦有和羹，既戒既平。",
            "钟鼓管磬，肃唱和鸣。皇皇后祖，来我思成。"
        ],
        "notes": [
            ""
        ],
        "volume": "卷一十",
        "no#": 35
    },
    {
        "title": "封泰山乐章：寿和",
        "author": "不详",
        "biography": "",
        "paragraphs": [
            "烝烝我后，享献惟夤。躬酌郁鬯，跪奠明神。",
            "孝莫孝乎，配上帝亲。敬莫敬乎，教天下臣。"
        ],
        "notes": [
            ""
        ],
        "volume": "卷一十",
        "no#": 36
    },
    {
        "title": "封泰山乐章：寿和",
        "author": "不详",
        "biography": "",
        "paragraphs": [
            "皇祖严配，配享皇天。皇皇降嘏，天子万年。"
        ],
        "notes": [
            ""
        ],
        "volume": "卷一十",
        "no#": 37
    },
    {
        "title": "封泰山乐章：舒和",
        "author": "不详",
        "biography": "",
        "paragraphs": [
            "六钟翕协六变成，八佾倘佯八风生。",
            "乐九韶兮人神感，美七德兮天地清。"
        ],
        "notes": [
            ""
        ],
        "volume": "卷一十",
        "no#": 38
    },
    {
        "title": "封泰山乐章：凯安",
        "author": "不详",
        "biography": "",
        "paragraphs": [
            "烈祖顺三灵，文宗威四海。黄钺诛群盗，朱旗扫多罪。",
            "戢兵天下安，约法人心改。大哉干羽意，长见风云在。"
        ],
        "notes": [
            ""
        ],
        "volume": "卷一十",
        "no#": 39
    },
    {
        "title": "封泰山乐章：豫和",
        "author": "不详",
        "biography": "",
        "paragraphs": [
            "乐已终，烟燎上。怀灵惠，结皇想。",
            "归风疾，回风爽。百福来，众神往。"
        ],
        "notes": [
            ""
        ],
        "volume": "卷一十",
        "no#": 40
    },
    {
        "title": "祈谷乐章：肃和",
        "author": "不详",
        "biography": "",
        "paragraphs": [
            "履艮斯绳，居中体正。龙运垂祉，昭符启圣。",
            "式事严禋，聿怀嘉庆。惟帝永锡，时皇休命。"
        ],
        "notes": [
            ""
        ],
        "volume": "卷一十",
        "no#": 41
    },
    {
        "title": "祈谷乐章：雍和",
        "author": "不详",
        "biography": "",
        "paragraphs": [
            "殷荐乘春，太坛临曙。八簋盈和，六瑚登御。",
            "嘉稷匪歆，德馨斯饫。祝嘏无易，灵心有豫。"
        ],
        "notes": [
            ""
        ],
        "volume": "卷一十",
        "no#": 42
    },
    {
        "title": "祈谷乐章：舒和",
        "author": "不详",
        "biography": "",
        "paragraphs": [
            "玉帛牺牲申敬享，金丝戚羽盛音容。",
            "庶俾亿龄禔景福，长欣万宇洽时邕。"
        ],
        "notes": [
            ""
        ],
        "volume": "卷一十",
        "no#": 43
    },
    {
        "title": "明堂乐章：肃和",
        "author": "不详",
        "biography": "",
        "paragraphs": [
            "象天御宇，乘时布政。严配申虔，宗禋展敬。",
            "樽罍盈列，树羽交映。玉币通诚，祚隆皇圣。"
        ],
        "notes": [
            ""
        ],
        "volume": "卷一十",
        "no#": 44
    },
    {
        "title": "明堂乐章：雍和",
        "author": "不详",
        "biography": "",
        "paragraphs": [
            "八牖晨披，五精朝奠。雾凝璿篚，风清金县。",
            "神涤备全，明粢丰衍。载絜彝俎，陈诚以荐。"
        ],
        "notes": [
            ""
        ],
        "volume": "卷一十",
        "no#": 45
    },
    {
        "title": "明堂乐章：舒和",
        "author": "不详",
        "biography": "",
        "paragraphs": [
            "御扆合宫承宝历，席图重馆奉明灵。",
            "偃武修文九围泰，沉烽静柝八荒宁。"
        ],
        "notes": [
            ""
        ],
        "volume": "卷一十",
        "no#": 46
    },
    {
        "title": "武后明堂乐章：外办将出",
        "author": "不详",
        "biography": "",
        "paragraphs": [
            "总章陈昔典，衢室礼惟神。巨集规则天地，神用叶陶钧。",
            "负扆三春旦，充庭万宇宾。顾己诚虚薄，空惭亿兆人。"
        ],
        "notes": [
            ""
        ],
        "volume": "卷一十",
        "no#": 47
    },
    {
        "title": "武后明堂乐章：皇帝行",
        "author": "不详",
        "biography": "",
        "paragraphs": [
            "仰膺历数，俯顺讴歌。远安迩肃，俗阜时和。",
            "化光玉镜，讼息金科。方兴典礼，永戢干戈。"
        ],
        "notes": [
            ""
        ],
        "volume": "卷一十",
        "no#": 48
    },
    {
        "title": "武后明堂乐章：皇嗣出入升降",
        "author": "不详",
        "biography": "",
        "paragraphs": [
            "至人光俗，大孝通神。谦以表性，恭惟立身。",
            "洪规载启，茂典方陈。誉隆三善，祥开万春。"
        ],
        "notes": [
            ""
        ],
        "volume": "卷一十",
        "no#": 49
    },
    {
        "title": "武后明堂乐章：迎送王公",
        "author": "不详",
        "biography": "",
        "paragraphs": [
            "千官肃事，万国朝宗。载延百辟，爰集三宫。",
            "君臣德合，鱼水斯同。睿图方永，周历长隆。"
        ],
        "notes": [
            ""
        ],
        "volume": "卷一十",
        "no#": 50
    },
    {
        "title": "武后明堂乐章：登歌",
        "author": "不详",
        "biography": "",
        "paragraphs": [
            "礼崇宗祀，志表严禋。笙镛合奏，文物维新。",
            "敬遵茂典，敢择良辰。絜诚斯著，奠谒方申。"
        ],
        "notes": [
            ""
        ],
        "volume": "卷一十",
        "no#": 51
    },
    {
        "title": "武后明堂乐章：配飨",
        "author": "不详",
        "biography": "",
        "paragraphs": [
            "笙镛间玉宇，文物昭清晖。睟影临芳奠，休光下太微。",
            "孝思期有感，明絜庶无违。"
        ],
        "notes": [
            ""
        ],
        "volume": "卷一十",
        "no#": 52
    },
    {
        "title": "武后明堂乐章：宫音",
        "author": "不详",
        "biography": "",
        "paragraphs": [
            "履艮包群望，居中冠百灵。万方资广运，庶品荷财成。",
            "神功谅匪测，盛德实难名。藻奠申诚敬，恭祀表惟馨。"
        ],
        "notes": [
            ""
        ],
        "volume": "卷一十",
        "no#": 53
    },
    {
        "title": "武后明堂乐章：角音",
        "author": "不详",
        "biography": "",
        "paragraphs": [
            "出震位，开平秩。扇条风，乘甲乙。",
            "龙德盛，鸟星出。荐珪篚，陈诚实。"
        ],
        "notes": [
            ""
        ],
        "volume": "卷一十",
        "no#": 54
    },
    {
        "title": "武后明堂乐章：征音",
        "author": "不详",
        "biography": "",
        "paragraphs": [
            "赫赫离精御炎陆，滔滔炽景开隆暑。",
            "冀延神鉴俯兰樽，式表虔襟陈桂俎。"
        ],
        "notes": [
            ""
        ],
        "volume": "卷一十",
        "no#": 55
    },
    {
        "title": "武后明堂乐章：商音",
        "author": "不详",
        "biography": "",
        "paragraphs": [
            "律中夷则，序应收成。功宣建武，义表惟明。",
            "爰申礼奠，庶展翘诚。九秋是式，百谷斯盈。"
        ],
        "notes": [
            ""
        ],
        "volume": "卷一十",
        "no#": 56
    },
    {
        "title": "武后明堂乐章：羽音",
        "author": "不详",
        "biography": "",
        "paragraphs": [
            "葭律肇启隆冬，苹藻攸陈飨祭。",
            "黄钟既陈玉烛，红粒方殷稔岁。"
        ],
        "notes": [
            ""
        ],
        "volume": "卷一十",
        "no#": 57
    },
    {
        "title": "雩祀乐章：肃和",
        "author": "不详",
        "biography": "",
        "paragraphs": [
            "朱鸟开辰，苍龙启映。大帝昭飨，群生展敬。",
            "礼备怀柔，功宣舞咏。旬液应序，年祥协庆。"
        ],
        "notes": [
            ""
        ],
        "volume": "卷一十",
        "no#": 58
    },
    {
        "title": "雩祀乐章：雍和",
        "author": "不详",
        "biography": "",
        "paragraphs": [
            "绀筵分彩，宝图吐绚。风管晨凝，云歌晓啭。",
            "肃事兰羞，虔申桂奠。百谷斯登，万箱攸荐。"
        ],
        "notes": [
            ""
        ],
        "volume": "卷一十",
        "no#": 59
    },
    {
        "title": "雩祀乐章：舒和",
        "author": "不详",
        "biography": "",
        "paragraphs": [
            "凤曲登歌调令序，龙雩集舞泛祥风。",
            "彩旞云回昭睿德，朱干电发表神功。"
        ],
        "notes": [
            ""
        ],
        "volume": "卷一十",
        "no#": 60
    },
    {
        "title": "雩祀乐章：豫和",
        "author": "不详",
        "biography": "",
        "paragraphs": [
            "鸟纬迁序，龙星见辰。纯阳在律，明德崇禋。",
            "五方降帝，万宇安人。恭以致享，肃以迎神。"
        ],
        "notes": [
            ""
        ],
        "volume": "卷一十",
        "no#": 61
    },
    {
        "title": "雩祀乐章：豫和",
        "author": "不详",
        "biography": "",
        "paragraphs": [
            "祀遵经设，享缘诚举。献毕于樽，彻临于俎。",
            "舞止干戚，乐停柷敔。歌以送神，神还其所。"
        ],
        "notes": [
            ""
        ],
        "volume": "卷一十",
        "no#": 62
    }
]