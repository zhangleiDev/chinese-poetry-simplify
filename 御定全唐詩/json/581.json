[
    {
        "title": "送洛南李主簿",
        "author": "温庭筠",
        "biography": "",
        "paragraphs": [
            "想君秦塞外，因见楚山青。槲叶晓迷路，枳花春满庭。",
            "禄优仍侍膳，官散得专经。子敬怀愚谷，归心在翠屏。"
        ],
        "notes": [
            ""
        ],
        "volume": "卷五百八十一",
        "no#": 1
    },
    {
        "title": "巫山神女庙",
        "author": "温庭筠",
        "biography": "",
        "paragraphs": [
            "黯黯闭宫殿，霏霏荫薜萝。晓峰眉上色，春水脸前波。",
            "古树芳菲尽，扁舟离恨多。一丛斑竹夜，环佩响如何。"
        ],
        "notes": [
            ""
        ],
        "volume": "卷五百八十一",
        "no#": 2
    },
    {
        "title": "地肺山春日",
        "author": "温庭筠",
        "biography": "",
        "paragraphs": [
            "冉冉花明岸，涓涓水绕山。几时抛俗事，来共白云闲。"
        ],
        "notes": [
            ""
        ],
        "volume": "卷五百八十一",
        "no#": 3
    },
    {
        "title": "题陈处士幽居",
        "author": "温庭筠",
        "biography": "",
        "paragraphs": [
            "松轩尘外客，高枕自萧疏。雨后苔侵井，霜来叶满渠。",
            "闲看镜湖画，秋得越僧书。若待前溪月，谁人伴钓鱼。"
        ],
        "notes": [
            ""
        ],
        "volume": "卷五百八十一",
        "no#": 4
    },
    {
        "title": "握柘词",
        "author": "温庭筠",
        "biography": "",
        "paragraphs": [
            "杨柳萦桥绿，玫瑰拂地红。绣衫金騕褭，花髻玉珑璁。",
            "宿雨香潜润，春流水暗通。画楼初梦断，晓日照湘风。"
        ],
        "notes": [
            ""
        ],
        "volume": "卷五百八十一",
        "no#": 5
    },
    {
        "title": "题卢处士山居",
        "author": "温庭筠",
        "biography": "",
        "paragraphs": [
            "西溪问樵客，遥识楚人家。古树老连石，急泉清露沙。",
            "千峰随雨暗，一径入云斜。日暮飞鸦集，满山荞麦花。"
        ],
        "notes": [
            ""
        ],
        "volume": "卷五百八十一",
        "no#": 6
    },
    {
        "title": "初秋寄友人",
        "author": "温庭筠",
        "biography": "",
        "paragraphs": [
            "闲梦正悠悠，凉风生竹楼。夜琴知欲雨，晓簟觉新秋。",
            "独鸟楚山远，一蝉关树愁。凭将离别恨，江外问同游。"
        ],
        "notes": [
            ""
        ],
        "volume": "卷五百八十一",
        "no#": 7
    },
    {
        "title": "题丰安里王相林亭二首",
        "author": "温庭筠",
        "biography": "",
        "paragraphs": [
            "花竹有薄埃，嘉游集上才。白苹安石渚，红叶子云台。",
            "朱户雀罗设，黄门驭骑来。不知淮水浊，丹藕为谁开。",
            "偶到乌衣巷，含情更惘然。西州曲堤柳，东府旧池莲。",
            "星坼悲元老，云归送墨仙。谁知济川楫，今作野人船。"
        ],
        "notes": [
            ""
        ],
        "volume": "卷五百八十一",
        "no#": 8
    },
    {
        "title": "早秋山居",
        "author": "温庭筠",
        "biography": "",
        "paragraphs": [
            "山近觉寒早，草堂霜气晴。树凋窗有日，池满水无声。",
            "果落见猿过，叶干闻鹿行。素琴机虑静，空伴夜泉清。"
        ],
        "notes": [
            ""
        ],
        "volume": "卷五百八十一",
        "no#": 9
    },
    {
        "title": "和友人磐石寺逢旧友",
        "author": "温庭筠",
        "biography": "",
        "paragraphs": [
            "楚寺上方宿，满堂皆旧游。月溪逢远客，烟浪有归舟。",
            "江馆白苹夜，水关红叶秋。西风吹暮雨，汀草更堪愁。"
        ],
        "notes": [
            ""
        ],
        "volume": "卷五百八十一",
        "no#": 10
    },
    {
        "title": "送人南游",
        "author": "温庭筠",
        "biography": "",
        "paragraphs": [
            "送君游楚国，江浦树苍然。沙净有波迹，岸平多草烟。",
            "角悲临海郡，月到渡淮船。唯以一杯酒，相思高楚天。"
        ],
        "notes": [
            ""
        ],
        "volume": "卷五百八十一",
        "no#": 11
    },
    {
        "title": "赠郑处士",
        "author": "温庭筠",
        "biography": "",
        "paragraphs": [
            "飘然随钓艇，云水是天涯。红叶下荒井，碧梧侵古槎。",
            "醉收陶令菊，贫卖邵平瓜。更有相期处，南篱一树花。"
        ],
        "notes": [
            ""
        ],
        "volume": "卷五百八十一",
        "no#": 12
    },
    {
        "title": "江岸即事",
        "author": "温庭筠",
        "biography": "",
        "paragraphs": [
            "水容侵古岸，峰影度青苹。庙竹唯闻鸟，江帆不见人。",
            "雀声花外暝，客思柳边春。别恨转难尽，行行汀草新。"
        ],
        "notes": [
            ""
        ],
        "volume": "卷五百八十一",
        "no#": 13
    },
    {
        "title": "赠隐者",
        "author": "温庭筠",
        "biography": "",
        "paragraphs": [
            "茅堂对薇蕨，炉暖一裘轻。醉后楚山梦，觉来春鸟声。",
            "采茶溪树绿，煮药石泉清。不问人间事，忘机过此生。"
        ],
        "notes": [
            ""
        ],
        "volume": "卷五百八十一",
        "no#": 14
    },
    {
        "title": "渚宫晚春寄秦地友人",
        "author": "温庭筠",
        "biography": "",
        "paragraphs": [
            "风华已眇然，独立思江天。凫雁野塘水，牛羊春草烟。",
            "秦原晓重叠，灞浪夜潺湲。今日思归客，愁容在镜悬。"
        ],
        "notes": [
            ""
        ],
        "volume": "卷五百八十一",
        "no#": 15
    },
    {
        "title": "碧涧驿晓思",
        "author": "温庭筠",
        "biography": "",
        "paragraphs": [
            "香灯伴残梦，楚国在天涯。月落子规歇，满庭山杏花。"
        ],
        "notes": [
            ""
        ],
        "volume": "卷五百八十一",
        "no#": 16
    },
    {
        "title": "送并州郭书记",
        "author": "温庭筠",
        "biography": "",
        "paragraphs": [
            "宾筵得佳客，侯印有光辉。候骑不传箭，回文空上机。",
            "塞城收马去，烽火射雕归。惟有严家濑，回环径草微。"
        ],
        "notes": [
            ""
        ],
        "volume": "卷五百八十一",
        "no#": 17
    },
    {
        "title": "赠越僧岳云二首",
        "author": "温庭筠",
        "biography": "",
        "paragraphs": [
            "世机消已尽，巾屦亦飘然。一室故山月，满瓶秋涧泉。",
            "禅庵过微雪，乡寺隔寒烟。应共白莲客，相期松桂前。",
            "兰亭旧都讲，今日意如何。有树关深院，无尘到浅莎。",
            "僧居随处好，人事出门多。不及新春雁，年年镜水波。"
        ],
        "notes": [
            ""
        ],
        "volume": "卷五百八十一",
        "no#": 18
    },
    {
        "title": "咏山鸡",
        "author": "温庭筠",
        "biography": "",
        "paragraphs": [
            "万壑动晴景，山禽凌翠微。绣翎翻草去，红觜啄花归。",
            "巢暖碧云色，影孤清镜辉。不知春树伴，何处又分飞。"
        ],
        "notes": [
            ""
        ],
        "volume": "卷五百八十一",
        "no#": 19
    },
    {
        "title": "清旦题采药翁草堂",
        "author": "温庭筠",
        "biography": "",
        "paragraphs": [
            "幽人寻药径，来自晓云边。衣湿术花雨，语成松岭烟。",
            "解藤开涧户，踏石过溪泉。林外晨光动，山昏鸟满天。"
        ],
        "notes": [
            ""
        ],
        "volume": "卷五百八十一",
        "no#": 20
    },
    {
        "title": "商山早行",
        "author": "温庭筠",
        "biography": "",
        "paragraphs": [
            "晨起动征铎，客行悲故乡。鸡声茅店月，人迹板桥霜。",
            "槲叶落山路，枳花明驿墙。因思杜陵梦，凫雁满回塘。"
        ],
        "notes": [
            ""
        ],
        "volume": "卷五百八十一",
        "no#": 21
    },
    {
        "title": "题竹谷神祠",
        "author": "温庭筠",
        "biography": "",
        "paragraphs": [
            "苍苍松竹晚，一径入荒祠。古树风吹马，虚廊日照旗。",
            "烟煤朝奠处，风雨夜归时。寂寞东湖客，空看蒋帝碑。"
        ],
        "notes": [
            ""
        ],
        "volume": "卷五百八十一",
        "no#": 22
    },
    {
        "title": "途中有怀",
        "author": "温庭筠",
        "biography": "",
        "paragraphs": [
            "驱车何日闲，扰扰路岐间。岁暮自多感，客程殊未还。",
            "亭皋汝阳道，风雪穆陵关。腊后寒梅发，谁人在故山。"
        ],
        "notes": [
            ""
        ],
        "volume": "卷五百八十一",
        "no#": 23
    },
    {
        "title": "经李处士杜城别业",
        "author": "温庭筠",
        "biography": "",
        "paragraphs": [
            "忆昔几游集，今来倍叹伤。百花情易老，一笑事难忘。",
            "白社已萧索，青楼空艳阳。不闲云雨梦，犹欲过高唐。"
        ],
        "notes": [
            ""
        ],
        "volume": "卷五百八十一",
        "no#": 24
    },
    {
        "title": "登李羽士东楼",
        "author": "温庭筠",
        "biography": "",
        "paragraphs": [
            "经客有余音，他年终故林。高楼本危睇，凉月更伤心。",
            "此意竟难折，伊人成古今。流尘其可欲，非复懒鸣琴。"
        ],
        "notes": [
            ""
        ],
        "volume": "卷五百八十一",
        "no#": 25
    },
    {
        "title": "题僧泰恭院二首",
        "author": "温庭筠",
        "biography": "",
        "paragraphs": [
            "昔岁东林下，深公识姓名。尔来辞半偈，空复叹劳生。",
            "忧患慕禅味，寂寥遗世情。所归心自得，何事倦尘缨。",
            "微生竟劳止，晤言犹是非。出门还有泪，看竹暂忘机。",
            "爽气三秋近，浮生一笑稀。故山松菊在，终欲掩荆扉。"
        ],
        "notes": [
            ""
        ],
        "volume": "卷五百八十一",
        "no#": 26
    },
    {
        "title": "西游书怀",
        "author": "温庭筠",
        "biography": "",
        "paragraphs": [
            "渭川通野戍，有路上桑干。独鸟青天暮，惊麏赤烧残。",
            "高秋辞故国，昨日梦长安。客意自如此，非关行路难。"
        ],
        "notes": [
            ""
        ],
        "volume": "卷五百八十一",
        "no#": 27
    },
    {
        "title": "送人东游",
        "author": "温庭筠",
        "biography": "",
        "paragraphs": [
            "荒戍落黄叶，浩然离故关。高风汉阳渡，初日郢门山。",
            "江上几人在，天涯孤棹还。何当重相见，尊酒慰离颜。"
        ],
        "notes": [
            ""
        ],
        "volume": "卷五百八十一",
        "no#": 28
    },
    {
        "title": "寄山中友人",
        "author": "温庭筠",
        "biography": "",
        "paragraphs": [
            "惟昔有归趣，今兹固愿言。啸歌成往事，风雨坐凉轩。",
            "时物信佳节，岁华非故园。固知春草色，何意为王孙。"
        ],
        "notes": [
            ""
        ],
        "volume": "卷五百八十一",
        "no#": 29
    },
    {
        "title": "偶题",
        "author": "温庭筠",
        "biography": "",
        "paragraphs": [
            "孔雀眠高阁，樱桃拂短簷。画明金冉冉，筝语玉纤纤。",
            "细雨无妨烛，轻寒不隔帘。欲将红锦段，因梦寄江淹。"
        ],
        "notes": [
            ""
        ],
        "volume": "卷五百八十一",
        "no#": 30
    },
    {
        "title": "赠考功卢郎中",
        "author": "温庭筠",
        "biography": "",
        "paragraphs": [
            "白首方辞满，荆扉对渚田。雪中无陋巷，醉后似当年。",
            "一笈负山药，两瓶携涧泉。夜来风浪起，何处认渔船。"
        ],
        "notes": [
            ""
        ],
        "volume": "卷五百八十一",
        "no#": 31
    },
    {
        "title": "题萧山庙",
        "author": "温庭筠",
        "biography": "",
        "paragraphs": [
            "故道木阴浓，荒祠山影东。杉松一庭雨，幡盖满堂风。",
            "客奠晓莎湿，马嘶秋庙空。夜深池上歇，龙入古潭中。"
        ],
        "notes": [
            ""
        ],
        "volume": "卷五百八十一",
        "no#": 32
    },
    {
        "title": "春日寄岳州从事李员外二首",
        "author": "温庭筠",
        "biography": "",
        "paragraphs": [
            "苒弱楼前柳，轻空花外窗。蝶高飞有伴，莺早语无双。",
            "剪胜裁春字，开屏见晓江。从来共情战，今日欲归降。",
            "从小识宾卿，恩深若弟兄。相逢在何日，此别不胜情。",
            "红粉座中客，彩斿江上城。尚平婚嫁累，无路逐双旌。"
        ],
        "notes": [
            ""
        ],
        "volume": "卷五百八十一",
        "no#": 33
    },
    {
        "title": "和段少常柯古",
        "author": "温庭筠",
        "biography": "",
        "paragraphs": [
            "称觞惭座客，怀刺即门人。素向宁知贵，清淡不厌贫。",
            "野梅江上晚，堤柳雨中春。未报淮南诏，何劳问白苹。"
        ],
        "notes": [
            ""
        ],
        "volume": "卷五百八十一",
        "no#": 34
    },
    {
        "title": "海榴",
        "author": "温庭筠",
        "biography": "",
        "paragraphs": [
            "海榴开似火，先解报春风。叶乱裁笺绿，花宜插鬓红。",
            "蜡珠攒作蒂，缃彩剪成丛。郑驿多归思，相期一笑同。"
        ],
        "notes": [
            ""
        ],
        "volume": "卷五百八十一",
        "no#": 35
    },
    {
        "title": "李先生别墅望僧舍宝刹，因作双韵声",
        "author": "温庭筠",
        "biography": "",
        "paragraphs": [
            "栖息消心象，簷楹溢艳阳。帘栊兰露落，邻里柳林凉。",
            "高阁过空谷，孤竿隔古冈。潭庐同淡荡，仿佛复芬芳。"
        ],
        "notes": [
            ""
        ],
        "volume": "卷五百八十一",
        "no#": 36
    },
    {
        "title": "敷水小桃盛开因作",
        "author": "温庭筠",
        "biography": "",
        "paragraphs": [
            "敷水小桥东，娟娟照露丛。所嗟非胜地，堪恨是春风。",
            "二月艳阳节，一枝惆怅红。定知留不住，吹落路尘中。"
        ],
        "notes": [
            ""
        ],
        "volume": "卷五百八十一",
        "no#": 37
    }
]