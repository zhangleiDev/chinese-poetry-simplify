[
    {
        "title": "省试晦日与同志昆明池泛舟",
        "author": "朱庆余",
        "biography": "",
        "paragraphs": [
            "故人同泛处，远色望中明。静见沙痕露，微思月魄生。",
            "周回余雪在，浩渺暮云平。戏鸟随兰棹，空波荡石鲸。",
            "劫灰难问理，岛树偶知名。自省曾追赏，无如此日情。"
        ],
        "notes": [
            ""
        ],
        "volume": "卷五百一十五",
        "no#": 1
    },
    {
        "title": "送崔拾遗赴阙",
        "author": "朱庆余",
        "biography": "",
        "paragraphs": [
            "清貌凌寒玉，朝来拜拾遗。行承天子诏，去感主人知。",
            "剑佩分班日，风霜独立时。名高住不得，非与九霄期。"
        ],
        "notes": [
            ""
        ],
        "volume": "卷五百一十五",
        "no#": 2
    },
    {
        "title": "酬李处士见赠",
        "author": "朱庆余",
        "biography": "",
        "paragraphs": [
            "干上非无援，才多却累身。云霄未得路，江海作闲人。",
            "久别唯谋道，相逢不话贫。行藏一如此，可便老风尘。"
        ],
        "notes": [
            ""
        ],
        "volume": "卷五百一十五",
        "no#": 3
    },
    {
        "title": "送僧游温州",
        "author": "朱庆余",
        "biography": "",
        "paragraphs": [
            "夏满随所适，江湖非系缘。卷经离峤寺，隔苇上秋船。",
            "水落无风夜，猿啼欲雨天。石门期独往，谢守有遗篇。"
        ],
        "notes": [
            ""
        ],
        "volume": "卷五百一十五",
        "no#": 4
    },
    {
        "title": "梦谢亭",
        "author": "朱庆余",
        "biography": "",
        "paragraphs": [
            "梦后何人见，孤亭似旧时。褰开诚得地，冥感竟因诗。",
            "不往过应少，悲来下独迟。顾惭非谢客，灵贶杳难追。"
        ],
        "notes": [
            ""
        ],
        "volume": "卷五百一十五",
        "no#": 5
    },
    {
        "title": "河亭",
        "author": "朱庆余",
        "biography": "",
        "paragraphs": [
            "孤亭临绝岸，猿鸟识幽蹊。花落曾谁到，诗成独未题。",
            "潮痕经雨在，石笋与杉齐。谢守便登陟，秋来屐齿低。"
        ],
        "notes": [
            ""
        ],
        "volume": "卷五百一十五",
        "no#": 6
    },
    {
        "title": "送吴秀才之山西",
        "author": "朱庆余",
        "biography": "",
        "paragraphs": [
            "泽潞西边路，兰桡北去人。出门谁恨别，投分不缘贫。",
            "杯酒从年少，知音在日新。东湖发诗意，夏卉竟如春。"
        ],
        "notes": [
            ""
        ],
        "volume": "卷五百一十五",
        "no#": 7
    },
    {
        "title": "和处州严郎中游南溪",
        "author": "朱庆余",
        "biography": "",
        "paragraphs": [
            "四望非人境，从前洞穴深。潭清蒲远岸，岚积树无阴。",
            "看草初移屐，扪萝忽并簪。世嫌山水僻，谁伴谢公吟。"
        ],
        "notes": [
            ""
        ],
        "volume": "卷五百一十五",
        "no#": 8
    },
    {
        "title": "秋宵宴别卢侍御",
        "author": "朱庆余",
        "biography": "",
        "paragraphs": [
            "风亭弦管绝，玉漏一声新。绿茗香醒酒，寒灯静照人。",
            "清班无意恋，素业本来贫。明发青山道，谁逢去马尘。"
        ],
        "notes": [
            ""
        ],
        "volume": "卷五百一十五",
        "no#": 9
    },
    {
        "title": "酬于欣校书见贻",
        "author": "朱庆余",
        "biography": "",
        "paragraphs": [
            "能□得从军，清嬴□□□。绮罗徒满目，山水不离心。",
            "暂别愁花老，相思倚竹阴。家贫无以养，未可话抽簪。"
        ],
        "notes": [
            ""
        ],
        "volume": "卷五百一十五",
        "no#": 10
    },
    {
        "title": "送石协律归吴兴别业",
        "author": "朱庆余",
        "biography": "",
        "paragraphs": [
            "识来无定居，此去复何如。一与耕者遇，转将朝客疏。",
            "资身唯药草，教子但诗书。曾许黄庭本，斯言岂合虚。"
        ],
        "notes": [
            ""
        ],
        "volume": "卷五百一十五",
        "no#": 11
    },
    {
        "title": "同卢校书游新兴寺",
        "author": "朱庆余",
        "biography": "",
        "paragraphs": [
            "山深云景别，有寺亦堪过。才子将迎远，林僧气性和。",
            "潭清蒲影定，松老鹤声多。岂不思公府，其如野兴何。"
        ],
        "notes": [
            ""
        ],
        "volume": "卷五百一十五",
        "no#": 12
    },
    {
        "title": "送马秀才",
        "author": "朱庆余",
        "biography": "",
        "paragraphs": [
            "清貌不识睡，见来尝苦吟。风尘归省日，江海寄家心。",
            "与鹤期前岛，随僧过远林。相于竟何事，无语与知音。"
        ],
        "notes": [
            ""
        ],
        "volume": "卷五百一十五",
        "no#": 13
    },
    {
        "title": "赠律师院",
        "author": "朱庆余",
        "biography": "",
        "paragraphs": [
            "粉壁通莲径，扁舟到不迷。苇声过枕上，湖色满窗西。",
            "但见修行苦，谁论夏腊低。闲看种来树，已觉与身齐。"
        ],
        "notes": [
            ""
        ],
        "volume": "卷五百一十五",
        "no#": 14
    },
    {
        "title": "送僧往台岳",
        "author": "朱庆余",
        "biography": "",
        "paragraphs": [
            "五城初罢讲，海上忆闲行。触雪麻衣静，登山竹锡轻。",
            "天寒岳寺出，日晚岛泉清。坐与幽期遇，何人识此情。"
        ],
        "notes": [
            ""
        ],
        "volume": "卷五百一十五",
        "no#": 15
    },
    {
        "title": "送惠雅上人西游",
        "author": "朱庆余",
        "biography": "",
        "paragraphs": [
            "五湖僧独往，此去与谁期。兴远常怜鹤，禅余肯废诗。",
            "望云回寺晚，为讲到城迟。还想安居日，应当后夏时。"
        ],
        "notes": [
            ""
        ],
        "volume": "卷五百一十五",
        "no#": 16
    },
    {
        "title": "将之上京留别淮南书记李侍御",
        "author": "朱庆余",
        "biography": "",
        "paragraphs": [
            "半似无名位，门当静处开。人心皆向德，物色不供才。",
            "酒兴春边过，军谋意外来。取名荣相府，却虑诏书催。"
        ],
        "notes": [
            ""
        ],
        "volume": "卷五百一十五",
        "no#": 17
    },
    {
        "title": "送祝秀才归衢州",
        "author": "朱庆余",
        "biography": "",
        "paragraphs": [
            "旧隐縠溪上，忆归年已深。学徒花下别，乡路雪边寻。",
            "骑吏陪春赏，江僧伴晚吟。高科如在意，当自惜光阴。"
        ],
        "notes": [
            ""
        ],
        "volume": "卷五百一十五",
        "no#": 18
    },
    {
        "title": "过孟浩然旧居",
        "author": "朱庆余",
        "biography": "",
        "paragraphs": [
            "命合终山水，才非不称时。冢边空有树，身后独无儿。",
            "散尽诗篇本，长存道德碑。平生谁见重，应只是王维。"
        ],
        "notes": [
            ""
        ],
        "volume": "卷五百一十五",
        "no#": 19
    },
    {
        "title": "送虚上人游天台",
        "author": "朱庆余",
        "biography": "",
        "paragraphs": [
            "青冥通去路，谁见独随缘。此地春前别，何山夜后禅。",
            "石桥隐深树，朱阙见晴天。好是修行处，师当住几年。"
        ],
        "notes": [
            ""
        ],
        "volume": "卷五百一十五",
        "no#": 20
    },
    {
        "title": "孔尚书致仕因而有寄赠",
        "author": "朱庆余",
        "biography": "",
        "paragraphs": [
            "高人心易足，三表乞身闲。与世长疏索，唯僧得往还。",
            "直声留阙下，生事在林间。时复逢清景，乘车看远山。"
        ],
        "notes": [
            ""
        ],
        "volume": "卷五百一十五",
        "no#": 21
    },
    {
        "title": "和处州韦使君新开南溪",
        "author": "朱庆余",
        "biography": "",
        "paragraphs": [
            "地里光图谶，樵人共说深。悠然想高躅，坐使变荒岑。",
            "疏凿因殊旧，亭台亦自今。静容猿暂下，闲与鹤同寻。",
            "转旆驯禽起，褰帷瀑溜侵。石稀潭见底，岚暗树无阴。",
            "跻险难通屐，攀栖称抱琴。云风开物意，潭水识人心。",
            "携榼巡花遍，移舟惜景沈。世嫌山水僻，谁伴谢公吟。"
        ],
        "notes": [
            ""
        ],
        "volume": "卷五百一十五",
        "no#": 22
    },
    {
        "title": "送罗先辈书记归后却还闽中留别",
        "author": "朱庆余",
        "biography": "",
        "paragraphs": [
            "同是越人从小别，忽归乡里见皆惊。湖边访旧知谁在，",
            "况当季父承恩日，廉问南州政已成。"
        ],
        "notes": [
            ""
        ],
        "volume": "卷五百一十五",
        "no#": 23
    },
    {
        "title": "送浙东陆中丞",
        "author": "朱庆余",
        "biography": "",
        "paragraphs": [
            "坐将文教镇藩维，花满东南圣主知。公务肯容私暂入，",
            "自爱此身居乐土，咏歌林下日忘疲。"
        ],
        "notes": [
            ""
        ],
        "volume": "卷五百一十五",
        "no#": 24
    },
    {
        "title": "送元处士游天台",
        "author": "朱庆余",
        "biography": "",
        "paragraphs": [
            "青冥路口绝人行，独与僧期上赤城。树列烟岚春更好，",
            "若过石桥看瀑布，不妨高处便题名。"
        ],
        "notes": [
            ""
        ],
        "volume": "卷五百一十五",
        "no#": 25
    },
    {
        "title": "吴兴新堤",
        "author": "朱庆余",
        "biography": "",
        "paragraphs": [
            "春堤一望思无涯，树势还同水势斜。深映菰蒲三十里，",
            "若与青山长作固，汀洲肯恨柳丝遮。"
        ],
        "notes": [
            ""
        ],
        "volume": "卷五百一十五",
        "no#": 26
    },
    {
        "title": "酬萧员外见寄",
        "author": "朱庆余",
        "biography": "",
        "paragraphs": [
            "麦风吹雨正徘徊，忽报书从郡阁来。道薄谬应宗伯选，",
            "胜寄幸容溪馆宿，龙钟惭见妓筵开。倘期霁后陪新兴，"
        ],
        "notes": [
            ""
        ],
        "volume": "卷五百一十五",
        "no#": 27
    },
    {
        "title": "台州郑员外郡斋双鹤",
        "author": "朱庆余",
        "biography": "",
        "paragraphs": [
            "丹顶分明音响别，况闻来处隔云涛。情悬碧落飞何晚，",
            "仙郎为尔开笼早，莫虑回翔损羽毛。"
        ],
        "notes": [
            ""
        ],
        "volume": "卷五百一十五",
        "no#": 28
    },
    {
        "title": "送窦秀才",
        "author": "朱庆余",
        "biography": "",
        "paragraphs": [
            "江南才子日纷纷，少有篇章得似君。清话未同山寺宿，",
            "通籍名高年又少，回头应笑晚从军。"
        ],
        "notes": [
            ""
        ],
        "volume": "卷五百一十五",
        "no#": 29
    },
    {
        "title": "送邵州林使君",
        "author": "朱庆余",
        "biography": "",
        "paragraphs": [
            "轩车此去也逢时，地近湘南颇入诗。一月计程那是远，",
            "想得化行风土变，州人应为立生祠。"
        ],
        "notes": [
            ""
        ],
        "volume": "卷五百一十五",
        "no#": 30
    },
    {
        "title": "送饶州张使君",
        "author": "朱庆余",
        "biography": "",
        "paragraphs": [
            "白头为郡清秋别，山水南行岂觉赊。楚老只应思入境，",
            "务退唯当吟咏苦，留心曾不在生涯。"
        ],
        "notes": [
            ""
        ],
        "volume": "卷五百一十五",
        "no#": 31
    },
    {
        "title": "题开元寺",
        "author": "朱庆余",
        "biography": "",
        "paragraphs": [
            "西入山门十里程，粉墙书字甚分明。萧帝坏陵深虎迹，",
            "何必更将空色遣，眼前人事是浮生。"
        ],
        "notes": [
            ""
        ],
        "volume": "卷五百一十五",
        "no#": 32
    },
    {
        "title": "与庞复言携酒望洞庭",
        "author": "朱庆余",
        "biography": "",
        "paragraphs": [
            "南湖春色通平远，贪记诗情忘酒杯。帆自巴陵山下过，",
            "尽日与君同看望，了然胜见画屏开。"
        ],
        "notes": [
            ""
        ],
        "volume": "卷五百一十五",
        "no#": 33
    },
    {
        "title": "送浙东周判官",
        "author": "朱庆余",
        "biography": "",
        "paragraphs": [
            "久闻从事沧江外，谁谓无官已白头。来备戎装嘶数骑，",
            "到日重陪丞相宴，镜湖新月在城楼。"
        ],
        "notes": [
            ""
        ],
        "volume": "卷五百一十五",
        "no#": 34
    },
    {
        "title": "塞下曲",
        "author": "朱庆余",
        "biography": "",
        "paragraphs": [
            "万里去长征，连年惯野营。入群来择马，抛伴去擒生。",
            "箭撚雕翎阔，弓盘鹊角轻。问看行近远，西过受降城。"
        ],
        "notes": [
            ""
        ],
        "volume": "卷五百一十五",
        "no#": 35
    },
    {
        "title": "送僧",
        "author": "朱庆余",
        "biography": "",
        "paragraphs": [
            "客行皆有为，师去是闲游。野望携金策，禅栖寄石楼。",
            "山深松翠冷，潭静菊花秋。几处题青壁，袈裟溅瀑流。"
        ],
        "notes": [
            ""
        ],
        "volume": "卷五百一十五",
        "no#": 36
    },
    {
        "title": "望早日",
        "author": "朱庆余",
        "biography": "",
        "paragraphs": [
            "窗下闻鸡后，苍茫映远林。才分天地色，便禁虎狼心。",
            "是处程涂远，何山洞府深。此时堪伫望，万象豁尘襟。"
        ],
        "notes": [
            ""
        ],
        "volume": "卷五百一十五",
        "no#": 37
    },
    {
        "title": "旅中秋月有怀",
        "author": "朱庆余",
        "biography": "",
        "paragraphs": [
            "久客未还乡，中秋倍可伤。暮天飞旅雁，故国在衡阳。",
            "岛外归云迥，林间坠叶黄。数宵千里梦，时见旧书堂。"
        ],
        "notes": [
            ""
        ],
        "volume": "卷五百一十五",
        "no#": 38
    },
    {
        "title": "十六夜月",
        "author": "朱庆余",
        "biography": "",
        "paragraphs": [
            "昨夜忽已过，冰轮始觉亏。孤光犹不定，浮世更堪疑。",
            "影落澄江海，寒生静路岐。皎然银汉外，长有众星随。"
        ],
        "notes": [
            ""
        ],
        "volume": "卷五百一十五",
        "no#": 39
    },
    {
        "title": "行路难",
        "author": "朱庆余",
        "biography": "",
        "paragraphs": [
            "世事浇浮后，艰难向此生。人心不自足，公道为谁平。",
            "德丧淳风尽，年荒蔓草盈。堪悲山下路，非只客中行。"
        ],
        "notes": [
            ""
        ],
        "volume": "卷五百一十五",
        "no#": 40
    },
    {
        "title": "闲居冬末寄友人",
        "author": "朱庆余",
        "biography": "",
        "paragraphs": [
            "短亭分袂后，倚槛思偏孤。雨雪落残腊，轮蹄在远涂。",
            "人情难故旧，草色易凋枯。共有男儿事，何年入帝都。"
        ],
        "notes": [
            ""
        ],
        "volume": "卷五百一十五",
        "no#": 41
    },
    {
        "title": "望九疑",
        "author": "朱庆余",
        "biography": "",
        "paragraphs": [
            "浮生犹役役，未得便寻真。白日如无路，青山岂有人。",
            "烟收遥岫小，雨过晚川新。倚杖何凝望，中宵梦往频。"
        ],
        "notes": [
            ""
        ],
        "volume": "卷五百一十五",
        "no#": 42
    },
    {
        "title": "赠陈逸人",
        "author": "朱庆余",
        "biography": "",
        "paragraphs": [
            "乐道辞荣禄，安居桂水东。得闲多事外，知足少年中。",
            "药圃无凡草，松庭有素风。朝昏吟步处，琴酒与谁同。"
        ],
        "notes": [
            ""
        ],
        "volume": "卷五百一十五",
        "no#": 43
    },
    {
        "title": "湖中闲夜遣兴",
        "author": "朱庆余",
        "biography": "",
        "paragraphs": [
            "钓艇同琴酒，良宵背水滨。风波不起处，星月尽随身。",
            "浦迥湘烟卷，林香岳气春。谁知此中兴，宁羡五湖人。"
        ],
        "notes": [
            ""
        ],
        "volume": "卷五百一十五",
        "no#": 44
    },
    {
        "title": "题娥皇庙",
        "author": "朱庆余",
        "biography": "",
        "paragraphs": [
            "娥皇挥涕处，东望九疑天。往事难重问，孤峰尚惨然。",
            "夜深寒峒响，秋近碧萝鲜。未省明君意，遗踪万古传。"
        ],
        "notes": [
            ""
        ],
        "volume": "卷五百一十五",
        "no#": 45
    },
    {
        "title": "送友人赴举",
        "author": "朱庆余",
        "biography": "",
        "paragraphs": [
            "世路□□久，嗟君进取身。十年虽苦志，万里托何人。",
            "处困非乖道，求名本为亲。惟应□□意，先与化龙鳞。"
        ],
        "notes": [
            ""
        ],
        "volume": "卷五百一十五",
        "no#": 46
    },
    {
        "title": "中秋月",
        "author": "朱庆余",
        "biography": "",
        "paragraphs": [
            "自古分功定，唯应缺又盈。一宵当皎洁，四海尽澄清。",
            "静觉风微起，寒过雪乍倾。孤高稀此遇，吟赏倍牵情。"
        ],
        "notes": [
            ""
        ],
        "volume": "卷五百一十五",
        "no#": 47
    },
    {
        "title": "宿山居",
        "author": "朱庆余",
        "biography": "",
        "paragraphs": [
            "山店灯前客，酬身未有媒。乡关贫后别，风雨夜深来。",
            "上国求丹桂，衡门长绿苔。堪惊双鬓雪，不待岁寒催。"
        ],
        "notes": [
            ""
        ],
        "volume": "卷五百一十五",
        "no#": 48
    },
    {
        "title": "夏末留别洞庭知己",
        "author": "朱庆余",
        "biography": "",
        "paragraphs": [
            "清秋时节近，分袂独凄然。此地折高柳，何门听暮蝉。",
            "浪摇湖外日，山背楚南天。空感迢迢事，荣归在几年。"
        ],
        "notes": [
            ""
        ],
        "volume": "卷五百一十五",
        "no#": 49
    },
    {
        "title": "过洞庭",
        "author": "朱庆余",
        "biography": "",
        "paragraphs": [
            "帆挂狂风起，茫茫既往时。波涛如未息，舟楫亦堪疑。",
            "旅雁投孤岛，长天下四维。前程有平处，谁敢与心期。"
        ],
        "notes": [
            ""
        ],
        "volume": "卷五百一十五",
        "no#": 50
    },
    {
        "title": "旅中过重阳",
        "author": "朱庆余",
        "biography": "",
        "paragraphs": [
            "一岁重阳至，羁游在异乡。登高思旧友，满目是穷荒。",
            "草际飞云片，天涯落雁行。故山篱畔菊，今日为谁黄。"
        ],
        "notes": [
            ""
        ],
        "volume": "卷五百一十五",
        "no#": 51
    },
    {
        "title": "送人下第归",
        "author": "朱庆余",
        "biography": "",
        "paragraphs": [
            "独立身难达，新春与志违。异乡青草长，故国白头归。",
            "岸阔湖波溢，程遥楚岫微。高秋期再会，此去莫忘机。"
        ],
        "notes": [
            ""
        ],
        "volume": "卷五百一十五",
        "no#": 52
    },
    {
        "title": "叙吟",
        "author": "朱庆余",
        "biography": "",
        "paragraphs": [
            "雅道辛勤久，潜疑鬓雪侵。未能酬片善，难更免孤吟。",
            "有景皆牵思，无愁不到心。遥天一轮月，几夜见西沈。"
        ],
        "notes": [
            ""
        ],
        "volume": "卷五百一十五",
        "no#": 53
    },
    {
        "title": "塞下感怀",
        "author": "朱庆余",
        "biography": "",
        "paragraphs": [
            "塞下闲为客，乡心岂易安。程涂过万里，身事尚孤寒。",
            "竟日风沙急，临秋草木残。何年方致主，时拂剑尘看。"
        ],
        "notes": [
            ""
        ],
        "volume": "卷五百一十五",
        "no#": 54
    },
    {
        "title": "宿江馆",
        "author": "朱庆余",
        "biography": "",
        "paragraphs": [
            "江馆迢遥处，知音信渐赊。夜深乡梦觉，窗下月明斜。",
            "起雁看荒草，惊波尚白沙。那堪动乡思，故国在天涯。"
        ],
        "notes": [
            ""
        ],
        "volume": "卷五百一十五",
        "no#": 55
    },
    {
        "title": "早梅",
        "author": "朱庆余",
        "biography": "",
        "paragraphs": [
            "天然根性异，万物尽难陪。自古承春早，严冬斗雪开。",
            "艳寒宜雨露，香冷隔尘埃。堪把依松竹，良涂一处栽。"
        ],
        "notes": [
            ""
        ],
        "volume": "卷五百一十五",
        "no#": 56
    },
    {
        "title": "夏日访贞上人院",
        "author": "朱庆余",
        "biography": "",
        "paragraphs": [
            "炎夏寻灵境，高僧澹荡中。命棋隈绿竹，尽日有清风。",
            "流水离经阁，闲云入梵宫。此时袪万虑，直似出尘笼。"
        ],
        "notes": [
            ""
        ],
        "volume": "卷五百一十五",
        "no#": 57
    },
    {
        "title": "春日旅次",
        "author": "朱庆余",
        "biography": "",
        "paragraphs": [
            "林中莺又啭，为客恨因循。故里遥千里，青春过数春。",
            "弟兄来渐少，岁月去何频。早晚荣归计，中堂会所亲。"
        ],
        "notes": [
            ""
        ],
        "volume": "卷五百一十五",
        "no#": 58
    },
    {
        "title": "赠至寂禅师",
        "author": "朱庆余",
        "biography": "",
        "paragraphs": [
            "处世唯据衲，禅门几岁寒。法空无所染，性悟不多看。",
            "竟日门长掩，相逢草自残。有时寻道侣，飞锡度峰峦。"
        ],
        "notes": [
            ""
        ],
        "volume": "卷五百一十五",
        "no#": 59
    },
    {
        "title": "闲居即事",
        "author": "朱庆余",
        "biography": "",
        "paragraphs": [
            "深嶂多幽景，闲居野兴清。满庭秋雨过，连夜绿苔生。",
            "石面横琴坐，松阴采药行。超然尘事外，不似绊浮名。"
        ],
        "notes": [
            ""
        ],
        "volume": "卷五百一十五",
        "no#": 60
    },
    {
        "title": "废宅花",
        "author": "朱庆余",
        "biography": "",
        "paragraphs": [
            "数树荒庭上，芬芳映绿苔。自缘逢暖发，不是为人开。",
            "色艳莺犹在，香消蝶已回。相从无胜事，谁向此倾杯。"
        ],
        "notes": [
            ""
        ],
        "volume": "卷五百一十五",
        "no#": 61
    },
    {
        "title": "寄友人",
        "author": "朱庆余",
        "biography": "",
        "paragraphs": [
            "当代知音少，相思在此身。一分南北路，长问往来人。",
            "是处应为客，何门许扫尘。凭书正惆怅，蜀魄数声新。"
        ],
        "notes": [
            ""
        ],
        "volume": "卷五百一十五",
        "no#": 62
    },
    {
        "title": "途中感怀",
        "author": "朱庆余",
        "biography": "",
        "paragraphs": [
            "世上名利牵，途中意惨然。到家能几日，为客便经年。",
            "迹似萍随水，情同鹤在田。何当功业遂，归路下遥天。"
        ],
        "notes": [
            ""
        ],
        "volume": "卷五百一十五",
        "no#": 63
    },
    {
        "title": "赠道者",
        "author": "朱庆余",
        "biography": "",
        "paragraphs": [
            "独住神仙境，门当瀑布开。地多临水石，行不惹尘埃。",
            "风起松花散，琴鸣鹤翅回。还归九天上，时有故人来。"
        ],
        "notes": [
            ""
        ],
        "volume": "卷五百一十五",
        "no#": 64
    },
    {
        "title": "长安春日野中",
        "author": "朱庆余",
        "biography": "",
        "paragraphs": [
            "青春思楚地，闲步出秦城。满眼是岐路，何年见弟兄。",
            "烟霞装媚景，霄汉指前程。尽日徘徊处，归鸿过玉京。"
        ],
        "notes": [
            ""
        ],
        "volume": "卷五百一十五",
        "no#": 65
    },
    {
        "title": "长城",
        "author": "朱庆余",
        "biography": "",
        "paragraphs": [
            "秦帝防胡虏，关心倍可嗟。一人如有德，四海尽为家。",
            "往事乾坤在，荒基草木遮。至今徒者骨，犹自哭风沙。"
        ],
        "notes": [
            ""
        ],
        "volume": "卷五百一十五",
        "no#": 66
    },
    {
        "title": "酬李躔侍御",
        "author": "朱庆余",
        "biography": "",
        "paragraphs": [
            "此去非关兴，君行不当游。无因两处马，共饮一溪流。"
        ],
        "notes": [
            ""
        ],
        "volume": "卷五百一十五",
        "no#": 67
    },
    {
        "title": "别李侍御后亭夜坐却寄",
        "author": "朱庆余",
        "biography": "",
        "paragraphs": [
            "已作亭下别，未忘灯下情。吟多欲就枕，更漏转分明。"
        ],
        "notes": [
            ""
        ],
        "volume": "卷五百一十五",
        "no#": 68
    },
    {
        "title": "题钱宇别墅",
        "author": "朱庆余",
        "biography": "",
        "paragraphs": [
            "林居向晚饶清景，惜去非关恋酒杯。石净每因杉露滴，",
            "红叶闲飘篱落迥，行人远见草堂开。"
        ],
        "notes": [
            ""
        ],
        "volume": "卷五百一十五",
        "no#": 69
    },
    {
        "title": "近试上张籍水部",
        "author": "朱庆余",
        "biography": "",
        "paragraphs": [
            "洞房昨夜停红烛，待晓堂前拜舅姑。",
            "妆罢低声问夫婿，画眉深浅入时无。"
        ],
        "notes": [
            ""
        ],
        "volume": "卷五百一十五",
        "no#": 70
    },
    {
        "title": "留别卢玄休归荆门",
        "author": "朱庆余",
        "biography": "",
        "paragraphs": [
            "江边离别心，言罢各沾襟。以我去帆远，知君离恨深。",
            "云开孤鸟出，浪起白鸥沈。更作来年约，阳台许伴寻。"
        ],
        "notes": [
            ""
        ],
        "volume": "卷五百一十五",
        "no#": 71
    },
    {
        "title": "采莲",
        "author": "朱庆余",
        "biography": "",
        "paragraphs": [
            "隔烟花草远蒙蒙，恨个来时路不同。",
            "正是停桡相遇处，鸳鸯飞去急流中。"
        ],
        "notes": [
            ""
        ],
        "volume": "卷五百一十五",
        "no#": 72
    },
    {
        "title": "都门晚望",
        "author": "朱庆余",
        "biography": "",
        "paragraphs": [
            "绿槐花堕御沟边，步出都门雨后天。",
            "日暮野人耕种罢，烽楼原上一条烟。"
        ],
        "notes": [
            ""
        ],
        "volume": "卷五百一十五",
        "no#": 73
    },
    {
        "title": "舜井",
        "author": "朱庆余",
        "biography": "",
        "paragraphs": [
            "碧甃磷磷不记年，青萝锁在小山颠。",
            "向来下视千山水，疑是苍梧万里天。"
        ],
        "notes": [
            ""
        ],
        "volume": "卷五百一十五",
        "no#": 74
    },
    {
        "title": "商州王中丞留吃枳壳",
        "author": "朱庆余",
        "biography": "",
        "paragraphs": [
            "方物就中名最远，只应愈疾味偏佳。",
            "若交尽乞人人与，采尽商山枳壳花。"
        ],
        "notes": [
            ""
        ],
        "volume": "卷五百一十五",
        "no#": 75
    },
    {
        "title": "登玄都阁",
        "author": "朱庆余",
        "biography": "",
        "paragraphs": [
            "野色晴宜上阁看，树阴遥映御沟寒。",
            "豪家旧宅无人住，空见朱门锁牡丹。"
        ],
        "notes": [
            ""
        ],
        "volume": "卷五百一十五",
        "no#": 76
    },
    {
        "title": "赠凤翔柳司录",
        "author": "朱庆余",
        "biography": "",
        "paragraphs": [
            "杏园北寺题名日，数到如今四十年。",
            "点检生涯与官职，一茎野竹在身边。"
        ],
        "notes": [
            ""
        ],
        "volume": "卷五百一十五",
        "no#": 77
    },
    {
        "title": "啄木儿",
        "author": "朱庆余",
        "biography": "",
        "paragraphs": [
            "丁丁向晚急还稀，啄遍庭槐未肯归。",
            "终日与君除蠹害，莫嫌无事不频飞。"
        ],
        "notes": [
            ""
        ],
        "volume": "卷五百一十五",
        "no#": 78
    },
    {
        "title": "榜曲",
        "author": "朱庆余",
        "biography": "",
        "paragraphs": [
            "荷花明灭水烟空，惆怅来时径不同。",
            "欲到前洲堪入处，鸳鸯飞出碧流中。"
        ],
        "notes": [
            ""
        ],
        "volume": "卷五百一十五",
        "no#": 79
    },
    {
        "title": "逢山人",
        "author": "朱庆余",
        "biography": "",
        "paragraphs": [
            "星月相逢现此身，自然无迹又无尘。",
            "秋来若向金天会，便是青莲叶上人。"
        ],
        "notes": [
            ""
        ],
        "volume": "卷五百一十五",
        "no#": 80
    },
    {
        "title": "过耶溪",
        "author": "朱庆余",
        "biography": "",
        "paragraphs": [
            "春溪缭绕出无穷，两岸桃花正好风。",
            "恰是扁舟堪入处，鸳鸯飞起碧流中。"
        ],
        "notes": [
            ""
        ],
        "volume": "卷五百一十五",
        "no#": 81
    },
    {
        "title": "贺张水部员外拜命",
        "author": "朱庆余",
        "biography": "",
        "paragraphs": [
            "省中官最美，无似水曹郎。前代佳名逊，当时重姓张。",
            "白须吟丽句，红叶吐朝阳。徒有归山意，君恩未可忘。"
        ],
        "notes": [
            ""
        ],
        "volume": "卷五百一十五",
        "no#": 82
    },
    {
        "title": "送璧州刘使君",
        "author": "朱庆余",
        "biography": "",
        "paragraphs": [
            "王府登朝后，巴乡典郡新。江分入峡路，山见采鞭人。",
            "旧业孤城梦，生祠几处身。知君素清俭，料得却来贫。"
        ],
        "notes": [
            ""
        ],
        "volume": "卷五百一十五",
        "no#": 83
    },
    {
        "title": "赠江夏卢使君",
        "author": "朱庆余",
        "biography": "",
        "paragraphs": [
            "诗人中最屈，无与使君俦。白发虽求退，明时合见收。",
            "登山犹自健，纵酒可多愁。好是能骑马，相逢见鄂州。"
        ],
        "notes": [
            ""
        ],
        "volume": "卷五百一十五",
        "no#": 84
    },
    {
        "title": "送崔秀才游江陵",
        "author": "朱庆余",
        "biography": "",
        "paragraphs": [
            "樽前荆楚客，云外思萦回。秦野春已尽，商山花正开。",
            "鸥惊帆乍起，虹见雨初来。自有归期在，蝉声处处催。"
        ],
        "notes": [
            ""
        ],
        "volume": "卷五百一十五",
        "no#": 85
    },
    {
        "title": "观涛",
        "author": "朱庆余",
        "biography": "",
        "paragraphs": [
            "木落霜飞天地清，空江百里见潮生。鲜飙出海鱼龙气，",
            "高楼晓望无穷意，丹叶黄花绕郡城。"
        ],
        "notes": [
            ""
        ],
        "volume": "卷五百一十五",
        "no#": 86
    },
    {
        "title": "南湖",
        "author": "朱庆余",
        "biography": "",
        "paragraphs": [
            "湖上微风小槛凉，翻翻菱荇满回塘。野船著岸入春草，",
            "飘然蓬艇东归客，尽日相看忆楚乡。"
        ],
        "notes": [
            ""
        ],
        "volume": "卷五百一十五",
        "no#": 87
    },
    {
        "title": "镜湖西岛言事",
        "author": "朱庆余",
        "biography": "",
        "paragraphs": [
            "慵拙幸便荒僻地，纵闻猿鸟亦何愁。偶因药酒欺梅雨，",
            "世人若便无知己，应向此溪成白头。"
        ],
        "notes": [
            ""
        ],
        "volume": "卷五百一十五",
        "no#": 88
    },
    {
        "title": "送刘思复南河从军",
        "author": "朱庆余",
        "biography": "",
        "paragraphs": [
            "七千里别宁无恨，且贵从军乐事多。不驻节旄先候发，",
            "远作受恩身不易，莫抛书剑近笙歌。"
        ],
        "notes": [
            ""
        ],
        "volume": "卷五百一十五",
        "no#": 89
    }
]