[
    {
        "title": "代宛转歌二首",
        "author": "刘方平",
        "biography": "",
        "paragraphs": [
            "星参差，明月二八灯五枝。黄鹤瑶琴将别去，",
            "晓将近，黄姑织女银河尽。九华锦衾无复情，"
        ],
        "notes": [
            ""
        ],
        "volume": "卷二百五十一",
        "no#": 1
    },
    {
        "title": "乌栖曲二首",
        "author": "刘方平",
        "biography": "",
        "paragraphs": [
            "蛾眉曼脸倾城国，鸣环动佩新相识。",
            "银汉斜临白玉堂，芙蓉行障掩灯光。",
            "画舸双艚锦为缆，芙蓉花发莲叶暗。",
            "门前月色映横塘，感郎中夜度潇湘。"
        ],
        "notes": [
            ""
        ],
        "volume": "卷二百五十一",
        "no#": 2
    },
    {
        "title": "巫山高",
        "author": "刘方平",
        "biography": "",
        "paragraphs": [
            "楚国巫山秀，清猿日夜啼。万重春树合，十二碧峰齐。",
            "峡出朝云下，江来暮雨西。阳台归路直，不畏向家迷。"
        ],
        "notes": [
            ""
        ],
        "volume": "卷二百五十一",
        "no#": 3
    },
    {
        "title": "巫山神女",
        "author": "刘方平",
        "biography": "",
        "paragraphs": [
            "神女藏难识，巫山秀莫群。今宵为大雨，昨日作孤云。",
            "散漫愁巴峡，徘徊恋楚君。先王为立庙，春树几氛氲。"
        ],
        "notes": [
            ""
        ],
        "volume": "卷二百五十一",
        "no#": 4
    },
    {
        "title": "梅花落",
        "author": "刘方平",
        "biography": "",
        "paragraphs": [
            "新岁芳梅树，繁花四面同。春风吹渐落，一夜几枝空。",
            "少妇今如此，长城恨不穷。莫将辽海雪，来比后庭中。"
        ],
        "notes": [
            ""
        ],
        "volume": "卷二百五十一",
        "no#": 5
    },
    {
        "title": "铜雀妓",
        "author": "刘方平",
        "biography": "",
        "paragraphs": [
            "遗令奉君王，嚬蛾强一妆。岁移陵树色，恩在舞衣香。",
            "玉座生秋气，铜台下夕阳。泪痕沾井干，舞袖为谁长。"
        ],
        "notes": [
            ""
        ],
        "volume": "卷二百五十一",
        "no#": 6
    },
    {
        "title": "秋夜思",
        "author": "刘方平",
        "biography": "",
        "paragraphs": [
            "旅梦何时尽，征途望每赊。晚秋淮上水，新月楚人家。",
            "猿啸空山近，鸿飞极浦斜。明朝南岸去，言折桂枝花。"
        ],
        "notes": [
            ""
        ],
        "volume": "卷二百五十一",
        "no#": 7
    },
    {
        "title": "秋夜泛舟",
        "author": "刘方平",
        "biography": "",
        "paragraphs": [
            "林塘夜发舟，虫响荻飕飕。万影皆因月，千声各为秋。",
            "岁华空复晚，乡思不堪愁。西北浮云外，伊川何处流。"
        ],
        "notes": [
            ""
        ],
        "volume": "卷二百五十一",
        "no#": 8
    },
    {
        "title": "折杨枝",
        "author": "刘方平",
        "biography": "",
        "paragraphs": [
            "官渡初杨柳，风来亦动摇。武昌行路好，应为最长条。",
            "叶映黄鹂夕，花繁白雪朝。年年攀折意，流恨入纤腰。"
        ],
        "notes": [
            ""
        ],
        "volume": "卷二百五十一",
        "no#": 9
    },
    {
        "title": "班婕妤",
        "author": "刘方平",
        "biography": "",
        "paragraphs": [
            "夕殿别君王，宫深月似霜。人幽在长信，萤出向昭阳。",
            "露浥红兰湿，秋凋碧树伤。惟当合欢扇，从此箧中藏。"
        ],
        "notes": [
            ""
        ],
        "volume": "卷二百五十一",
        "no#": 10
    },
    {
        "title": "新春",
        "author": "刘方平",
        "biography": "",
        "paragraphs": [
            "南陌春风早，东邻曙色斜。一花开楚国，双燕入卢家。",
            "眠罢梳云髻，妆成上锦车。谁知如昔日，更浣越溪纱。"
        ],
        "notes": [
            ""
        ],
        "volume": "卷二百五十一",
        "no#": 11
    },
    {
        "title": "寄严八判官",
        "author": "刘方平",
        "biography": "",
        "paragraphs": [
            "洛阳新月动秋砧，瀚海沙场天半阴。出塞能全仲叔策，",
            "怀袖未传三岁字，相思空作陇头吟。"
        ],
        "notes": [
            ""
        ],
        "volume": "卷二百五十一",
        "no#": 12
    },
    {
        "title": "秋夜寄皇甫冉郑丰",
        "author": "刘方平",
        "biography": "",
        "paragraphs": [
            "洛阳清夜白云归，城里长河列宿稀。秋后见飞千里雁，",
            "借问客书何所寄，用心不啻两乡违。"
        ],
        "notes": [
            ""
        ],
        "volume": "卷二百五十一",
        "no#": 13
    },
    {
        "title": "寄陇右严判官",
        "author": "刘方平",
        "biography": "",
        "paragraphs": [
            "副相西征重，苍生属望晨。还同周薄伐，不取汉和亲。",
            "虏阵摧枯易，王师决胜频。高旗临鼓角，太白静风尘。",
            "赤狄争归化，青羌已请臣。遥传阃外美，盛选幕中宾。",
            "玉剑光初发，冰壶色自真。忠贞期报主，章服岂荣身。",
            "边草含风绿，征鸿过月新。胡笳长出塞，陇水半归秦。",
            "绝漠多来往，连年厌苦辛。路经西汉雪，家掷后园春。",
            "谁念烟云里，深居汝颍滨。一丛黄菊地，九日白衣人。",
            "松叶疏开岭，桃花密映津。缣书若有寄，为访许由邻。"
        ],
        "notes": [
            ""
        ],
        "volume": "卷二百五十一",
        "no#": 14
    },
    {
        "title": "拟娼楼节怨",
        "author": "刘方平",
        "biography": "",
        "paragraphs": [
            "上苑离离莺度，昆明幂幂蒲生。",
            "时光春华可惜，何须对镜含情。"
        ],
        "notes": [
            ""
        ],
        "volume": "卷二百五十一",
        "no#": 15
    },
    {
        "title": "采莲曲",
        "author": "刘方平",
        "biography": "",
        "paragraphs": [
            "落日晴江里，荆歌艳楚腰。采莲从小惯，十五即乘潮。"
        ],
        "notes": [
            ""
        ],
        "volume": "卷二百五十一",
        "no#": 16
    },
    {
        "title": "长信宫",
        "author": "刘方平",
        "biography": "",
        "paragraphs": [
            "梦里君王近，宫中河汉高。秋风能再热，团扇不辞劳。"
        ],
        "notes": [
            ""
        ],
        "volume": "卷二百五十一",
        "no#": 17
    },
    {
        "title": "京兆眉",
        "author": "刘方平",
        "biography": "",
        "paragraphs": [
            "新作蛾眉样，谁将月里同。有来凡几日，相效满城中。"
        ],
        "notes": [
            ""
        ],
        "volume": "卷二百五十一",
        "no#": 18
    },
    {
        "title": "春雪",
        "author": "刘方平",
        "biography": "",
        "paragraphs": [
            "飞雪带春风，裴回乱绕空。君看似花处，偏在洛阳东。"
        ],
        "notes": [
            ""
        ],
        "volume": "卷二百五十一",
        "no#": 19
    },
    {
        "title": "望夫石",
        "author": "刘方平",
        "biography": "",
        "paragraphs": [
            "佳人成古石，藓驳覆花黄。犹有春山杏，枝枝似薄妆。"
        ],
        "notes": [
            ""
        ],
        "volume": "卷二百五十一",
        "no#": 20
    },
    {
        "title": "送别",
        "author": "刘方平",
        "biography": "",
        "paragraphs": [
            "华亭霁色满今朝，云里樯竿去转遥。",
            "莫怪山前深复浅，清淮一日两回潮。"
        ],
        "notes": [
            ""
        ],
        "volume": "卷二百五十一",
        "no#": 21
    },
    {
        "title": "夜月",
        "author": "刘方平",
        "biography": "",
        "paragraphs": [
            "更深月色半人家，北斗阑干南斗斜。",
            "今夜偏知春气暖，虫声新透绿窗纱。"
        ],
        "notes": [
            ""
        ],
        "volume": "卷二百五十一",
        "no#": 22
    },
    {
        "title": "春怨",
        "author": "刘方平",
        "biography": "",
        "paragraphs": [
            "纱窗日落渐黄昏，金屋无人见泪痕。",
            "寂寞空庭春欲晚，梨花满地不开门。"
        ],
        "notes": [
            ""
        ],
        "volume": "卷二百五十一",
        "no#": 23
    },
    {
        "title": "代春怨",
        "author": "刘方平",
        "biography": "",
        "paragraphs": [
            "朝日残莺伴妾啼，开帘只见草萋萋。",
            "庭前时有东风入，杨柳千条尽向西。"
        ],
        "notes": [
            ""
        ],
        "volume": "卷二百五十一",
        "no#": 24
    }
]