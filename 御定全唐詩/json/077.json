[
    {
        "title": "夏日游德州赠高四",
        "author": "骆宾王",
        "biography": "",
        "paragraphs": [
            "日观邻全赵，星临俯旧吴。鬲津开巨浸，稽阜镇名都。",
            "紫云浮剑匣，青山孕宝符。封疆恢霸道，问鼎竞雄图。",
            "神光包四大，皇威震八区。风烟通地轴，星象正天枢。",
            "天枢限南北，地轴殊乡国。辟门通舜宾，比屋封尧德。",
            "言谢垂钩隐，来参负鼎职。天子不见知，群公讵相识。",
            "未展从东骏，空戢图南翼。时命欲何言，抚膺长叹息。",
            "叹息将如何，游人意气多。白雪梁山曲，寒风易水歌。",
            "泣魏伤吴起，思赵切廉颇。凄断韩王剑，生死翟公罗。",
            "罗悲翟公意，剑负韩王气。骄饵去易论，忌途良可畏。",
            "夙昔怀江海，平生混泾渭。千载契风云，一言忘贱贵。",
            "去去访林泉，空谷有遗贤。言投爵里刺，来泛野人船。",
            "缔交君赠缟，投分我忘筌。成风郢匠斫，流水伯牙弦。",
            "牙弦忘道术，漳滨恣闲逸。聊安张蔚庐，讵扫陈蕃室。",
            "虚室狎招寻，敬爱混浮沉。一诺黄金信，三复白珪心。",
            "霜松贞雅节，月桂朗冲襟。灵台万顷浚，学府九流深。",
            "谈玄明毁璧，拾紫陋籝金。鹭涛开碧海，凤彩缀词林。",
            "林虚星华映，水澈霞光净。霞水两分红，川源四望通。",
            "雾卷天山静，烟销太史空。鸟声流向薄，蝶影乱芳丛。",
            "柳阴低椠水，荷气上熏风。风月芳菲节，物华纷可悦。",
            "将欢促席赏，遽尔又归别。积水带吴门，通波连禹穴。",
            "赠言虽欲尽，机心庶应绝。潘岳本自闲，梁鸿不因热。",
            "一瓢欣狎道，三月聊栖拙。栖拙隐金华，狎道访仙查。",
            "放旷愚公谷，消散野人家。一顷南山豆，五色东陵瓜。",
            "野衣裁薜叶，山酒酌藤花。白云离望远，青溪隐路赊。",
            "傥忆幽岩桂，犹冀折疏麻。"
        ],
        "notes": [
            ""
        ],
        "volume": "卷七十七",
        "no#": 1
    },
    {
        "title": "在江南赠宋五之问",
        "author": "骆宾王",
        "biography": "",
        "paragraphs": [
            "井络双源浚，浔阳九派长。沦波通地穴，输委下归塘。",
            "别岛笼朝蜃，连洲拥夕涨。韫珠澄积润，让璧动浮光。",
            "浮光凝折水，积润疏圆沚。玉轮涵地开，剑阁连星起。",
            "风烟标迥秀，英灵信多美。怀德践遗芳，端操惭谋己。",
            "谋己谬观光，牵迹强凄惶。揆拙迷三省，劳生昧两忘。",
            "弹随空被笑，献楚自多伤。一朝殊默语，千里易炎凉。",
            "炎凉几迁贸，川陆疲臻凑。积水架吴涛，连山横楚岫。",
            "风月虽殊昔，星河犹是旧。姑苏望南浦，邯郸通北走。",
            "北走平生亲，南浦别离津。潇湘一超忽，洞庭多苦辛。",
            "秋江无绿芷，寒汀有白苹。采之将何遗，故人漳水滨。",
            "漳滨已辽远，江潭未旋返。为听短歌行，当想长洲苑。",
            "露金熏菊岸，风佩摇兰阪。蝉鸣稻叶秋，雁起芦花晚。",
            "晚秋云日明，亭皋风雾清。独负平生气，重牵摇落情。",
            "占星非聚德，梦月讵悬名。寂寥伤楚奏，凄断泣秦声。",
            "秦声怀旧里，楚奏悲无已。郢路少知音，丛台富奇士。",
            "温辉凌爱日，壮气惊寒水。一顾重风云，三冬足文史。",
            "文史盛纷纶，京洛多风尘。犹轻五车富，未重一囊贫。",
            "李仙非易托，苏鬼尚难因。不惜劳歌尽，谁为听阳春。"
        ],
        "notes": [
            ""
        ],
        "volume": "卷七十七",
        "no#": 2
    },
    {
        "title": "晚憩田家",
        "author": "骆宾王",
        "biography": "",
        "paragraphs": [
            "转蓬劳远役，披薜下田家。山形类九折，水势急三巴。",
            "悬梁接断岸，涩路拥崩查。雾岩沦晓魄，风溆涨寒沙。",
            "心迹一朝舛，关山万里赊。龙章徒表越，闽俗本殊华。",
            "旅行悲泛梗，离赠折疏麻。唯有寒潭菊，独似故园花。"
        ],
        "notes": [
            ""
        ],
        "volume": "卷七十七",
        "no#": 3
    },
    {
        "title": "出石门",
        "author": "骆宾王",
        "biography": "",
        "paragraphs": [
            "层岩远接天，绝岭上栖烟。松低轻盖偃，藤细弱丝悬。",
            "石明如挂镜，苔分似列钱。暂策为龙杖，何处得神仙。"
        ],
        "notes": [
            ""
        ],
        "volume": "卷七十七",
        "no#": 4
    },
    {
        "title": "至分陕",
        "author": "骆宾王",
        "biography": "",
        "paragraphs": [
            "陕西开胜壤，召南分沃畴。列树巢维鹊，平渚下睢鸠。",
            "憩棠疑勿剪，曳葛似攀樛。至今王化美，非独在隆周。"
        ],
        "notes": [
            ""
        ],
        "volume": "卷七十七",
        "no#": 5
    },
    {
        "title": "寓居洛滨对雪忆谢二",
        "author": "骆宾王",
        "biography": "",
        "paragraphs": [
            "旅思眇难裁，冲飙恨易哀。旷望洛川晚，飘飖瑞雪来。",
            "积彩明书幌，流韵绕琴台。色夺迎仙羽，花避犯霜梅。",
            "谢庭赏方逸，袁扉掩未开。高人傥有访，兴尽讵须回。"
        ],
        "notes": [
            ""
        ],
        "volume": "卷七十七",
        "no#": 6
    },
    {
        "title": "北眺舂陵",
        "author": "骆宾王",
        "biography": "",
        "paragraphs": [
            "揽辔疲宵迈，驱马倦晨兴。既出封泥谷，还过避雨陵。",
            "山行明照上，溪宿密云蒸。登高徒欲赋，词殚独抚膺。"
        ],
        "notes": [
            ""
        ],
        "volume": "卷七十七",
        "no#": 7
    },
    {
        "title": "夏日游目聊作",
        "author": "骆宾王",
        "biography": "",
        "paragraphs": [
            "暂屏嚣尘累，言寻物外情。致逸心逾默，神幽体自轻。",
            "浦夏荷香满，田秋麦气清。讵假沧浪上，将濯楚臣缨。"
        ],
        "notes": [
            ""
        ],
        "volume": "卷七十七",
        "no#": 8
    },
    {
        "title": "同崔驸马晓初登楼思京",
        "author": "骆宾王",
        "biography": "",
        "paragraphs": [
            "丽谯通四望，繁忧起万端。绮疏低晚魄，镂槛肃初寒。",
            "白云乡思远，黄图归路难。唯余西向笑，暂似当长安。"
        ],
        "notes": [
            ""
        ],
        "volume": "卷七十七",
        "no#": 9
    },
    {
        "title": "月夜有怀简诸同病",
        "author": "骆宾王",
        "biography": "",
        "paragraphs": [
            "闲庭落景尽，疏帘夜月通。山灵响似应，水净望如空。",
            "栖枝犹绕鹊，遵渚未来鸿。可叹高楼妇，悲思杳难终。"
        ],
        "notes": [
            ""
        ],
        "volume": "卷七十七",
        "no#": 10
    },
    {
        "title": "叙寄员半千",
        "author": "骆宾王",
        "biography": "",
        "paragraphs": [
            "薄宦三河道，自负十余年。不应惊若厉，只为直如弦。",
            "坐历山川险，吁嗟陵谷迁。长吟空抱膝，短翮讵冲天。",
            "魂归沧海上，望断白云前。钓名劳拾紫，隐迹自谈玄。",
            "不学多能圣，徒思鸿宝仙。斯志良难已，此道岂徒然。",
            "嗟为刀笔吏，耻从绳墨牵。岐路情虽狎，人伦地本偏。",
            "长揖谢时事，独往访林泉。寄言二三子，生死不来旋。"
        ],
        "notes": [
            ""
        ],
        "volume": "卷七十七",
        "no#": 11
    },
    {
        "title": "咏怀古意上裴侍郎",
        "author": "骆宾王",
        "biography": "",
        "paragraphs": [
            "三十二余罢，鬓是潘安仁。四十九仍入，年非朱买臣。",
            "纵横愁系越，坎𡒄倦游秦。出笼穷短翮，委辙涸枯鳞。",
            "穷经不沾用，弹铗欲谁申。天子未驱策，岁月几沉沦。",
            "轻生长慷慨，效死独殷勤。徒歌易水客，空老渭川人。",
            "一得视边塞，万里何苦辛。剑匣胡霜影，弓开汉月轮。",
            "金刀动秋色，铁骑想风尘。为国坚诚款，捐躯忘贱贫。",
            "勒功思比宪，决略暗欺陈。若不犯霜雪，虚掷玉京春。"
        ],
        "notes": [
            ""
        ],
        "volume": "卷七十七",
        "no#": 12
    },
    {
        "title": "春夜韦明府宅宴得春字",
        "author": "骆宾王",
        "biography": "",
        "paragraphs": [
            "酌桂陶芳夜，披薜啸幽人。雅琴驯鲁雉，清歌落范尘。",
            "宿云低迥盖，残月上虚轮。幸此承恩洽，聊当故乡春。"
        ],
        "notes": [
            ""
        ],
        "volume": "卷七十七",
        "no#": 13
    },
    {
        "title": "过张平子墓",
        "author": "骆宾王",
        "biography": "",
        "paragraphs": [
            "西鄂该通理，南阳擅德音。玉卮浮藻丽，铜浑积思深。",
            "忽怀今日昔，非复昔时今。日落丰碑暗，风来古木吟。",
            "惟叹穷泉下，终郁羡鱼心。"
        ],
        "notes": [
            ""
        ],
        "volume": "卷七十七",
        "no#": 14
    },
    {
        "title": "从军中行路难二首",
        "author": "骆宾王",
        "biography": "",
        "paragraphs": [
            "君不见封狐雄虺自成群，冯深负固结妖氛。",
            "玉玺分兵征恶少，金坛受律动将军。将军拥旄宣庙略，",
            "阁道岧峣起戍楼，剑门遥裔俯灵丘。邛关九折无平路，",
            "杳杳丘陵出，苍苍林薄远。途危紫盖峰，路涩青泥阪。",
            "去去指哀牢，行行入不毛。绝壁千里险，连山四望高。",
            "中外分区宇，夷夏殊风土。交趾枕南荒，昆弥临北户。",
            "川原绕毒雾，溪谷多淫雨。行潦四时流，崩查千岁古。",
            "漂梗飞蓬不自安，扪藤引葛度危峦。昔时闻道从军乐，",
            "南中南斗映星河，秦川秦塞阻烟波。三春边地风光少，",
            "向月弯繁弱，连星转太阿。重义轻生怀一顾，",
            "灞城隅，滇池水，天涯望转积，地际行无已。",
            "徒觉炎凉节物非，不知关山千万里。弃置勿重陈，",
            "绛节朱旗分白羽，丹心白刃酬明主。但令一被君王知，",
            "君不见玉关尘色暗边庭，铜鞮杂虏寇长城。",
            "天子按剑征余勇，将军受脤事横行。七德龙韬开玉帐，",
            "连营去去无穷极，拥旆遥遥过绝国。阵云朝结晦天山，",
            "长驱万里詟祁连，分麾三命武功宣。百发乌号遥碎柳，",
            "雁门迢递尺书稀，鸳被相思双带缓。行路难，行路难，"
        ],
        "notes": [
            ""
        ],
        "volume": "卷七十七",
        "no#": 15
    },
    {
        "title": "帝京篇",
        "author": "骆宾王",
        "biography": "",
        "paragraphs": [
            "山河千里国，城阙九重门。不睹皇居壮，安知天子尊。",
            "皇居帝里崤函谷，鹑野龙山侯甸服。五纬连影集星躔，",
            "桂殿嵚岑对玉楼，椒房窈窕连金屋。三条九陌丽城隈，",
            "剑履南宫入，簪缨北阙来。声名冠寰宇，文物象昭回。",
            "钩陈肃兰戺，璧沼浮槐市。铜羽应风回，金茎承露起。",
            "校文天禄阁，习战昆明水。朱邸抗平台，黄扉通戚里。",
            "平台戚里带崇墉，炊金馔玉待鸣钟。小堂绮帐三千户，",
            "绣柱璿题粉壁映，锵金鸣玉王侯盛。王侯贵人多近臣，",
            "赵李经过密，萧朱交结亲。丹凤朱城白日暮，",
            "倡家桃李自芳菲，京华游侠盛轻肥。延年女弟双凤入，",
            "春朝桂尊尊百味，秋夜兰灯灯九微。翠幌珠帘不独映，",
            "古来荣利若浮云，人生倚伏信难分。始见田窦相移夺，",
            "朱门无复张公子，灞亭谁畏李将军。相顾百龄皆有待，",
            "春去春来苦自驰，争名争利徒尔为。久留郎署终难遇，",
            "倏忽抟风生羽翼，须臾失浪委泥沙。黄雀徒巢桂，",
            "红颜宿昔白头新，脱粟布衣轻故人。故人有湮沦，",
            "已矣哉，归去来。马卿辞蜀多文藻，扬雄仕汉乏良媒。",
            "三冬自矜诚足用，十年不调几邅回。汲黯薪逾积，"
        ],
        "notes": [
            ""
        ],
        "volume": "卷七十七",
        "no#": 16
    },
    {
        "title": "畴昔篇",
        "author": "骆宾王",
        "biography": "",
        "paragraphs": [
            "少年重英侠，弱岁贱衣冠。既托寰中赏，方承膝下欢。",
            "遨游灞水曲，风月洛城端。且知无玉馔，谁肯逐金丸。",
            "金丸玉馔盛繁华，自言轻侮季伦家。五霸争驰千里马，",
            "池中旧水如悬镜，屋里新妆不让花。意气风云倏如昨，",
            "当时门客今何在，畴昔交朋已疏索。莫教憔悴损容仪，",
            "一朝披短褐，六载奉长廊。赋文惭昔马，执戟叹前扬。",
            "挥戈出武帐，荷笔入文昌。文昌隐隐皇城里，",
            "卿相未曾识，王侯宁见拟。垂钓甘成白首翁，",
            "不应永弃同刍狗，且复飘飖类转蓬。容鬓年年异，",
            "脂车秣马辞乡国，萦辔西南使邛僰。玉垒铜梁不易攀，",
            "阳关积雾万里昏，剑阁连山千种色。蜀路何悠悠，",
            "华阳旧地标神制，石镜蛾眉真秀丽。诸葛才雄已号龙，",
            "云气横开八阵形，桥形遥分七星势。川平烟雾开，",
            "他乡冉冉消年月，帝里沉沉限城阙。不见猿声助客啼，",
            "故园梅柳尚余春，来时勿使芳菲歇。解鞅欲言归，",
            "十年不调为贫贱，百日屡迁随倚伏。只为须求负郭田，",
            "涘江拂潮冲白日，淮海长波接远天。",
            "丛竹凝朝露，孤山起暝烟。赖有边城月，常伴客旌悬。",
            "东南美箭称吴会，名都隐轸三江外。涂山执玉应昌期，",
            "未看白马对芦刍，且觉浮云似车盖。江南节序多，",
            "眺听烟霞正流眄，即从王事归舻转。芝田花月屡裴回，",
            "峰开华岳耸疑莲，水激龙门急如箭。人事谢光阴，",
            "年来岁去成销铄，怀抱心期渐寥落。挂冠裂冕已辞荣，",
            "自有林泉堪隐栖，何必山中事丘壑。我住青门外，",
            "昨夜琴声奏悲调，旭旦含颦不成笑。果乘骢马发嚣书，",
            "高门有阅不图封，峻笔无闻敛敷妙。适离京兆谤，",
            "丈夫坎𡒄多愁疾，契阔迍邅尽今日。慎罚宁凭两造辞，",
            "不应白发顿成丝，直为黄沙暗如漆。紫禁终难叫，",
            "忽闻驿使发关东，传道天波万里通。涸鳞去辙还游海，",
            "谁能局迹依三辅，会就商山访四翁。"
        ],
        "notes": [
            ""
        ],
        "volume": "卷七十七",
        "no#": 17
    },
    {
        "title": "艳情代郭氏答卢照邻",
        "author": "骆宾王",
        "biography": "",
        "paragraphs": [
            "迢迢芊路望芝田，眇眇函关恨蜀川。归云已落涪江外，",
            "铜驼路上柳千条，金谷园中花几色。柳叶园花处处新，",
            "此时离别那堪道，此日空床对芳沼。芳沼徒游比目鱼，",
            "掷果河阳君有分，货酒成都妾亦然。莫言贫贱无人重，",
            "良人何处醉纵横，直如循默守空名。倒提新缣成慊慊，",
            "别日分明相约束，已取宜家成诫勖。当时拟弄掌中珠，",
            "思君欲上望夫台，端居懒听将雏曲。沉沉落日向山低，",
            "舞蝶临阶只自舞，啼鸟逢人亦助啼。独坐伤孤枕，",
            "锦字回文欲赠君，剑壁层峰自纠纷。平江淼淼分清浦，",
            "无那短封即疏索，不在长情守期契。传闻织女对牵牛，",
            "情知唾井终无理，情知覆水也难收。不复下山能借问，"
        ],
        "notes": [
            ""
        ],
        "volume": "卷七十七",
        "no#": 18
    },
    {
        "title": "代女道士王灵妃赠道士李荣",
        "author": "骆宾王",
        "biography": "",
        "paragraphs": [
            "玄都五府风尘绝，碧海三山波浪深。桃实千年非易待，",
            "台前镜影伴仙娥，楼上箫声随凤史。凤楼迢递绝尘埃，",
            "双童绰约时游陟，三鸟联翩报消息。尽言真侣出遨游，",
            "个时无数并妖妍，个里无穷总可怜。别有众中称黜帝，",
            "自言少小慕幽玄，只言容易得神仙。佩中邀勒经时序，",
            "漫道烧丹止七飞，空传化石曾三转。寄语天上弄机人，",
            "想知人意自相寻，果得深心共一心。一心一意无穷已，",
            "相怜相念倍相亲，一生一代一双人。不把丹心比玄石，",
            "不能京兆画蛾眉，翻向成都骋驺引。青牛紫气度灵关，",
            "此时空床难独守，此日别离那可久。梅花如雪柳如丝，",
            "春时物色无端绪，双枕孤眠谁分许。分念娇莺一种啼，",
            "落花泛泛浮灵沼，垂柳长长拂御沟。御沟大道多奇赏，",
            "香轮宝骑竞繁华，可怜今夜宿倡家。鹦鹉杯中浮竹叶，",
            "千回鸟信说众诸，百过莺啼说长短。长短众诸判不寻，",
            "南陌西邻咸自保，还辔归期须及早。为想三春狭斜路，",
            "苹风入驭来应易，竹杖成龙去不难。龙飙去去无消息，",
            "上林三月鸿欲稀，华表千年鹤未归。不分淹留桑路待，"
        ],
        "notes": [
            ""
        ],
        "volume": "卷七十七",
        "no#": 19
    }
]