[
    {
        "title": "宴柳毅诗",
        "author": "洞庭龙君",
        "biography": "",
        "paragraphs": [
            "大天苍苍兮大地茫茫，人各有志兮何可思量。",
            "狐神鼠圣兮薄社依墙，雷霆一发兮其孰敢当。",
            "荷贞人兮信义长，令骨肉兮还故乡，永言惭愧兮何时忘。",
            "上天配合兮生死有途，此不当妇兮彼不当夫。",
            "腹心辛苦兮泾水之隅，风霜满鬓兮雨雪罗襦。",
            "赖明公兮引素书，令骨肉兮家如初，永言珍重兮无时无。",
            "碧云悠悠兮泾水东流，伤嗟美人兮雨泣花愁。",
            "尺书远达兮以解君忧，哀冤果雪兮还处其休。",
            "荷君和雅兮感甘羞，山家寂寞兮难久留，"
        ],
        "notes": [
            ""
        ],
        "volume": "卷八百六十四",
        "no#": 1
    },
    {
        "title": "铸镜歌",
        "author": "龙护老人",
        "biography": "",
        "paragraphs": [
            "盘龙盘龙，隐于镜中。分野有象，变化无穷。",
            "兴云吐雾，行雨生风。上清仙子，来献圣聪。"
        ],
        "notes": [
            ""
        ],
        "volume": "卷八百六十四",
        "no#": 2
    },
    {
        "title": "示韦泛禄命",
        "author": "冥吏",
        "biography": "",
        "paragraphs": [
            "前阳复后杨，后杨年年强，七月之节归玄乡。"
        ],
        "notes": [
            ""
        ],
        "volume": "卷八百六十四",
        "no#": 3
    },
    {
        "title": "赠僧",
        "author": "滕传胤",
        "biography": "",
        "paragraphs": [
            "卓立不求名出家，长怀片志在青霞。",
            "今日英雄气冲盖，谁能久坐宝莲花。"
        ],
        "notes": [
            ""
        ],
        "volume": "卷八百六十四",
        "no#": 4
    },
    {
        "title": "赠人",
        "author": "滕传胤",
        "biography": "",
        "paragraphs": [
            "平生才不足，立身信有余。自叹无大故，君子莫相疏。"
        ],
        "notes": [
            ""
        ],
        "volume": "卷八百六十四",
        "no#": 5
    },
    {
        "title": "郑锋宅神诗",
        "author": "滕传胤",
        "biography": "",
        "paragraphs": [
            "浦口潮来初淼漫，莲舟摇飏采花难。",
            "春心不惬空归去，会待潮回更折看。",
            "忽然湖上片云飞，不觉舟中雨湿衣。",
            "折得莲花浑忘却，空将荷叶盖头归。"
        ],
        "notes": [
            ""
        ],
        "volume": "卷八百六十四",
        "no#": 6
    },
    {
        "title": "与郑德璘奇遇诗",
        "author": "水府君",
        "biography": "",
        "paragraphs": [
            "物触轻舟心自知，风恬烟静月光微。",
            "夜深江上解愁思，拾得红蕖香惹衣。",
            "纤手垂钩对水窗，红蕖秋色艳长江。",
            "既能解佩投交甫，更有明珠乞一双。",
            "湖面狂风且莫吹，浪花初绽月光微。",
            "沈潜暗想横波泪，得共鲛人相对垂。",
            "洞庭风软荻花秋，新没青娥细浪愁。",
            "泪滴白苹君不见，月明江上有轻鸥。",
            "昔日江头菱芡人，蒙君数饮松醪春。",
            "活君家室以为报，珍重长沙郑德璘。"
        ],
        "notes": [
            ""
        ],
        "volume": "卷八百六十四",
        "no#": 7
    },
    {
        "title": "笑巫诗",
        "author": "李序",
        "biography": "",
        "paragraphs": [
            "魍魉何曾见，头旋即下神。图他衫子段，诈道大王嗔。"
        ],
        "notes": [
            ""
        ],
        "volume": "卷八百六十四",
        "no#": 8
    },
    {
        "title": "霅溪夜宴诗",
        "author": "水神",
        "biography": "",
        "paragraphs": [
            "浊波扬扬兮凝晓雾，公无渡河兮公竟渡。",
            "风号水激兮呼不闻，提衣看入兮中流去。浪排衣兮随步没，"
        ],
        "notes": [
            ""
        ],
        "volume": "卷八百六十四",
        "no#": 9
    },
    {
        "title": "霅溪夜宴诗",
        "author": "水神",
        "biography": "",
        "paragraphs": [
            "悲风淅淅兮波绵绵，芦花万里兮凝苍烟。",
            "虬螭窟宅兮渊且玄，排波叠浪兮沈我天。",
            "所覆不全兮身宁全，溢眸恨血兮徒涟涟。",
            "誓将柔荑抉锯牙之喙，空水府而藏其腥涎。",
            "青娥翠黛兮沈江壖，碧云斜月兮空婵娟。",
            "吞声饮恨兮语无力，徒扬哀怨兮登歌筵。"
        ],
        "notes": [
            ""
        ],
        "volume": "卷八百六十四",
        "no#": 10
    },
    {
        "title": "霅溪夜宴诗",
        "author": "水神",
        "biography": "",
        "paragraphs": [
            "白露漙兮西风高，碧波万里兮翻洪涛。",
            "莫言天下至柔者，载舟覆舟皆我曹。"
        ],
        "notes": [
            ""
        ],
        "volume": "卷八百六十四",
        "no#": 11
    },
    {
        "title": "霅溪夜宴诗",
        "author": "水神",
        "biography": "",
        "paragraphs": [
            "君不见夜来渡口拥千艘，中载万姓之脂膏。",
            "当楼船泛泛于叠浪，恨珠贝又轻于鸿毛。",
            "又不见朝来津亭维一舠，中有一士青其袍。",
            "赴宰邑之良日，任波吼而风号。是知溺名溺利者，"
        ],
        "notes": [
            ""
        ],
        "volume": "卷八百六十四",
        "no#": 12
    },
    {
        "title": "霅溪夜宴诗",
        "author": "水神",
        "biography": "",
        "paragraphs": [
            "山势萦回水脉分，水光山色翠连云。",
            "四时尽入诗人咏，役杀吴兴柳使君。"
        ],
        "notes": [
            ""
        ],
        "volume": "卷八百六十四",
        "no#": 13
    },
    {
        "title": "霅溪夜宴诗",
        "author": "水神",
        "biography": "",
        "paragraphs": [
            "渺渺烟波接九疑，几人经此泣江蓠。",
            "年年绿水青山色，不改重华南狩时。"
        ],
        "notes": [
            ""
        ],
        "volume": "卷八百六十四",
        "no#": 14
    },
    {
        "title": "霅溪夜宴诗",
        "author": "水神",
        "biography": "",
        "paragraphs": [
            "浪阔波澄秋气凉，沉沉水殿夜初长。自怜休退五湖客，",
            "酒酣独泛扁舟去，笑入琴高不死乡。"
        ],
        "notes": [
            ""
        ],
        "volume": "卷八百六十四",
        "no#": 15
    },
    {
        "title": "霅溪夜宴诗",
        "author": "水神",
        "biography": "",
        "paragraphs": [
            "珠光龙耀火燑燑，夜接朝云宴渚宫。凤管清吹凄极浦，",
            "云雨各飞真境后，不堪波上起悲风。"
        ],
        "notes": [
            ""
        ],
        "volume": "卷八百六十四",
        "no#": 16
    },
    {
        "title": "霅溪夜宴诗",
        "author": "水神",
        "biography": "",
        "paragraphs": [
            "凤鶱鶱以降瑞兮，患山鸡之杂飞。玉温温以呈器兮，",
            "既瑞器而无庸兮，宜昏暗之相微。徒刳石以为舟兮，",
            "矜孑孑于空江兮，靡群援之可依。血淋淋而滂流兮，",
            "羁魂汩没兮我名永浮，碧波虽涸兮厥誉长流。",
            "向使甘言盛行于曩昔，岂今日居君王之座头。",
            "是知贪名徇禄而随世磨灭者，虽正寝之死乎无得与吾俦。",
            "当鼎足之嘉会兮，获周旋于君侯。雕盘玉豆兮罗珍羞，"
        ],
        "notes": [
            ""
        ],
        "volume": "卷八百六十四",
        "no#": 17
    },
    {
        "title": "霅溪夜宴诗",
        "author": "水神",
        "biography": "",
        "paragraphs": [
            "行殿秋未晚，水宫风初凉。谁言此中夜，得接朝宗行。",
            "灵鼍振冬冬，神龙耀煌煌。红楼压波起，翠幄连云张。",
            "玉箫冷吟秋，瑶瑟清含商。贤臻江湖叟，贵列川渎王。",
            "谅予衰俗人，无能振颓纲。分辞皆乱世，乐寐蛟螭乡。",
            "栖迟幽岛间，几见波成桑。尔来尽流俗，难与倾壶觞。",
            "今日登华筵，稍觉神扬扬。方欢沧浪侣，遽恐白日光。",
            "海人瑞锦前，岂敢言文章。聊歌灵境会，此会诚难忘。"
        ],
        "notes": [
            ""
        ],
        "volume": "卷八百六十四",
        "no#": 18
    },
    {
        "title": "霅溪夜宴诗",
        "author": "水神",
        "biography": "",
        "paragraphs": [
            "雪集大野兮血波汹汹，玄黄交战兮吴无全陇。",
            "既霸业之将坠，宜嘉谟之不从。国步颠蹶兮吾道遘凶，",
            "愿保上善之柔德，何行乐之地兮难相逢。"
        ],
        "notes": [
            ""
        ],
        "volume": "卷八百六十四",
        "no#": 19
    },
    {
        "title": "为刘洪作",
        "author": "辅国将军",
        "biography": "",
        "paragraphs": [
            "乌乌在虚飞，玄驹遂野依。名今编户籍，翠过叶生稀。",
            "个树枝条朽，三花五面啼。移家朝度日，谁觉□□□。"
        ],
        "notes": [
            ""
        ],
        "volume": "卷八百六十四",
        "no#": 20
    },
    {
        "title": "语",
        "author": "太白山神",
        "biography": "",
        "paragraphs": [
            "三珠并一珠，驴马没人驱。岁月甲庚午，中兴戊己土。"
        ],
        "notes": [
            ""
        ],
        "volume": "卷八百六十四",
        "no#": 21
    },
    {
        "title": "月夜吟",
        "author": "瀵水神",
        "biography": "",
        "paragraphs": [
            "夜月明皎皎，绿波空悠悠。"
        ],
        "notes": [
            ""
        ],
        "volume": "卷八百六十四",
        "no#": 22
    },
    {
        "title": "答郑生歌",
        "author": "湘中蛟女",
        "biography": "",
        "paragraphs": [
            "溯青山兮江之隅，拖湘波兮褭绿裾。",
            "荷拳拳兮情未舒，匪同归兮将焉如。"
        ],
        "notes": [
            ""
        ],
        "volume": "卷八百六十四",
        "no#": 23
    },
    {
        "title": "风光词",
        "author": "湘中蛟女",
        "biography": "",
        "paragraphs": [
            "隆佳秀兮昭盛时，播熏绿兮淑华归。故里荑与处萼兮，",
            "醉融光兮渺渺弥弥，迷千里兮涵烟眉。晨陶陶兮暮熙熙，"
        ],
        "notes": [
            ""
        ],
        "volume": "卷八百六十四",
        "no#": 24
    },
    {
        "title": "附：郑生诗",
        "author": "湘中蛟女",
        "biography": "",
        "paragraphs": [
            "情无垠兮水汤汤，怀佳期兮属三湘。"
        ],
        "notes": [
            ""
        ],
        "volume": "卷八百六十四",
        "no#": 25
    },
    {
        "title": "感怀诗",
        "author": "龙女",
        "biography": "",
        "paragraphs": [
            "海门连洞庭，每去三千里。十载一归来，辛苦潇湘水。"
        ],
        "notes": [
            ""
        ],
        "volume": "卷八百六十四",
        "no#": 26
    },
    {
        "title": "寄张无颇",
        "author": "广利王女",
        "biography": "",
        "paragraphs": [
            "羞解明珰寻汉渚，但凭春梦访天涯。",
            "红楼日暮莺飞去，愁杀深宫落砌花。",
            "燕语春泥堕锦筵，情愁无意整花钿。",
            "寒闺欹枕不成梦，香炷金炉自褭烟。"
        ],
        "notes": [
            ""
        ],
        "volume": "卷八百六十四",
        "no#": 27
    },
    {
        "title": "与崔渥冥会杂诗",
        "author": "不详",
        "biography": "",
        "paragraphs": [
            "万里同心别九重，定知涉历此相逢。",
            "谁人翻向群峰路，不得苍梧徇玉容。",
            "春鸟交交引思浓，岂期尘迹拜仙宫。",
            "鸾歌凤舞飘珠翠，疑是阳台一梦中。",
            "鸾舆昔日出蒲关，一去苍梧更不还。",
            "若是不留千古恨，湘江何事竹犹斑。",
            "愁闻黄鸟夜关关，沩汭春来有梦还。",
            "遗美代移刊勒绝，唯闻留得泪痕斑。",
            "方承恩宠醉金杯，岂为干戈骤到来。",
            "亡国破家皆有恨，捧心无语泪苏台。",
            "桃花流水两堪伤，洞口烟波月渐长。",
            "莫道仙家无别恨，至今垂泪忆刘郎。",
            "泾阳平野草初春，遥望家乡泪滴频。",
            "当此不知多少恨，至今空忆在灵姻。",
            "目断魂销正惘然，九疑山际路漫漫。",
            "何人知得心中恨，空有湘江竹万竿。",
            "常说仙家事不同，偶陪花月此宵中。",
            "锦屏银烛皆堪恨，惆怅纱窗向晓风。"
        ],
        "notes": [
            ""
        ],
        "volume": "卷八百六十四",
        "no#": 28
    },
    {
        "title": "又湘妃诗四首",
        "author": "不详",
        "biography": "",
        "paragraphs": [
            "渺渺三湘万里程，泪篁幽石助芳贞。",
            "孤云目断苍梧野，不得攀龙到玉京。",
            "碧杜红蘅缥缈香，冰丝弹月弄清凉。",
            "峰峦一一俱相似，九处堪疑九断肠。",
            "玉辇金根去不回，湘川秋晚楚弦哀。",
            "自从泣尽江蓠血，夜夜愁风怨雨来。",
            "少将风月怨平湖，见尽扶桑水到枯。",
            "相约杏花坛上去，画阑红子斗摴蒱。"
        ],
        "notes": [
            ""
        ],
        "volume": "卷八百六十四",
        "no#": 29
    },
    {
        "title": "与何光远赠答诗",
        "author": "何光远",
        "biography": "",
        "paragraphs": [
            "簷上簷前燕语新，花开柳发自伤神。",
            "谁能将我相思意，说与江隈解佩人。"
        ],
        "notes": [
            ""
        ],
        "volume": "卷八百六十四",
        "no#": 30
    },
    {
        "title": "与何光远赠答诗",
        "author": "龙女",
        "biography": "",
        "paragraphs": [
            "坐久风吹绿绮寒，九天月照水精盘。",
            "不思却返沈潜去，为惜春光一夜欢。"
        ],
        "notes": [
            ""
        ],
        "volume": "卷八百六十四",
        "no#": 31
    },
    {
        "title": "与何光远赠答诗",
        "author": "何光远",
        "biography": "",
        "paragraphs": [
            "澹荡春光物象饶，一枝琼艳不胜娇。",
            "若能许解相思佩，何羡星天渡鹊桥。"
        ],
        "notes": [
            ""
        ],
        "volume": "卷八百六十四",
        "no#": 32
    },
    {
        "title": "与何光远赠答诗",
        "author": "何光远",
        "biography": "",
        "paragraphs": [
            "玉漏涓涓银汉清，鹊桥新架路初成。",
            "催妆既要裁篇咏，凤吹鸾歌早会迎。",
            "宝车辗驻彩云开，误到蓬莱顶上来。",
            "琼室既登花得折，永将凡骨逐风雷。"
        ],
        "notes": [
            ""
        ],
        "volume": "卷八百六十四",
        "no#": 33
    },
    {
        "title": "与何光远赠答诗",
        "author": "龙女",
        "biography": "",
        "paragraphs": [
            "负妾当时寤寐求，从兹粉面阻绸缪。",
            "宫空月苦瑶云断，寂寞巴江水自流。"
        ],
        "notes": [
            ""
        ],
        "volume": "卷八百六十四",
        "no#": 34
    },
    {
        "title": "寄紫盖阳居士",
        "author": "黄陵美人",
        "biography": "",
        "paragraphs": [
            "落叶栖鸦掩庙扉，菟丝金缕旧罗衣。",
            "渡头明月好携手，独自待郎郎不归。"
        ],
        "notes": [
            ""
        ],
        "volume": "卷八百六十四",
        "no#": 35
    },
    {
        "title": "赠谢府君",
        "author": "吴兴神女",
        "biography": "",
        "paragraphs": [
            "玉钗空中堕，金钏色已歇。独泣谢春风，秋夜伤明月。"
        ],
        "notes": [
            ""
        ],
        "volume": "卷八百六十四",
        "no#": 36
    }
]