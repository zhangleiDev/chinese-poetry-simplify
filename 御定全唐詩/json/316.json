[
    {
        "title": "古意",
        "author": "武元衡",
        "biography": "",
        "paragraphs": [
            "蜀国春与秋，岷江朝夕流。长波东接海，万里至扬州。",
            "开门面淮甸，楚俗饶欢宴。舞榭黄金梯，歌楼白云面。",
            "荡子未言归，池塘月如练。"
        ],
        "notes": [
            ""
        ],
        "volume": "卷三百一十六",
        "no#": 1
    },
    {
        "title": "塞下曲",
        "author": "武元衡",
        "biography": "",
        "paragraphs": [
            "草枯马蹄轻，角弓劲如石。骄虏初欲来，风尘暗南国。",
            "走檄召都尉，星火剿羌狄。吾身许报主，何暇避锋镝。",
            "白露湿铁衣，半夜待攻击。龙沙早立功，名向燕然勒。"
        ],
        "notes": [
            ""
        ],
        "volume": "卷三百一十六",
        "no#": 2
    },
    {
        "title": "独不见",
        "author": "武元衡",
        "biography": "",
        "paragraphs": [
            "荆门一柱观，楚国三休殿。环佩俨神仙，辉光生顾盼。",
            "春风细腰舞，明月高堂宴。梦泽水连云，渚宫花似霰。",
            "俄惊白日晚，始悟炎凉变。别岛异波潮，离鸿分海县。",
            "南北断相闻，叹嗟独不见。"
        ],
        "notes": [
            ""
        ],
        "volume": "卷三百一十六",
        "no#": 3
    },
    {
        "title": "旬假南亭寄熊郎中",
        "author": "武元衡",
        "biography": "",
        "paragraphs": [
            "旬休屏戎事，凉雨北窗眠。江城一夜雨，万里绕山川。",
            "草木散幽气，池塘鸣早蝉。妍芳落春后，旅思生秋前。",
            "红槿粲庭艳，绿蒲繁渚烟。行歌独谣酌，坐发朱丝弦。",
            "哀玉不可扣，华烛徒湛然。闻君乐林卧，郡阁旷周旋。",
            "酬对龙象侣，灌注清泠泉。如何无碍智，犹苦病缠牵。"
        ],
        "notes": [
            ""
        ],
        "volume": "卷三百一十六",
        "no#": 4
    },
    {
        "title": "晨兴寄赠窦使君",
        "author": "武元衡",
        "biography": "",
        "paragraphs": [
            "江陵岁方晏，晨起眄庭柯。白露伤红叶，清风断绿萝。",
            "徇时真气索，念远怀忧多。夙昔乐山意，纵横南浦波。",
            "有美婵娟子，百虑攒双蛾。缄情郁不舒，幽行骈复罗。",
            "为予歌苦寒，酌酒朱颜酡。世事浮云变，功名将奈何。"
        ],
        "notes": [
            ""
        ],
        "volume": "卷三百一十六",
        "no#": 5
    },
    {
        "title": "秋日对酒",
        "author": "武元衡",
        "biography": "",
        "paragraphs": [
            "行年过始衰，秋至独先悲。事往怜神魄，感深滋涕洟。",
            "百忧纷在虑，一醉兀无思。宝瑟拂尘匣，徽音凝朱丝。",
            "幽圃蕙兰气，烟窗松桂姿。我乏济时略，杖节抚藩维。",
            "山川大兵后，牢落空城池。惊沙犹振野，绿草生荒陂。",
            "物变风雨顺，人怀天地慈。春耕事秋战，戎马去封陲。",
            "波澜暗超忽，坚白亦磷缁。客有自嵩颍，重征栖隐期。",
            "丹诀学仙晚，白云归谷迟。君恩不可报，霜露绕南枝。"
        ],
        "notes": [
            ""
        ],
        "volume": "卷三百一十六",
        "no#": 6
    },
    {
        "title": "安邑里中秋怀寄高员外",
        "author": "武元衡",
        "biography": "",
        "paragraphs": [
            "原宪素非贫，嵇康自寡欲。守道识通穷，达命齐荣辱。",
            "庭梧变葱蒨，篱菊扬芳馥。坠叶翻夕霜，高堂瞬华烛。",
            "况兹寒夜永，复叹流年促。感物思殷勤，怀贤心踯躅。",
            "雄词封禅草，丽句阳春曲。高德十年兄，异才千里足。",
            "咫尺邈雪霜，相望如琼玉。欲识岁寒心，松筠更秋绿。"
        ],
        "notes": [
            ""
        ],
        "volume": "卷三百一十六",
        "no#": 7
    },
    {
        "title": "送唐次",
        "author": "武元衡",
        "biography": "",
        "paragraphs": [
            "都门去马嘶，灞水春流浅。青槐驿路长，白日离尊晚。",
            "望望烟景微，草色行人远。"
        ],
        "notes": [
            ""
        ],
        "volume": "卷三百一十六",
        "no#": 8
    },
    {
        "title": "秋夜雨中怀友",
        "author": "武元衡",
        "biography": "",
        "paragraphs": [
            "庭空雨鸣骄，天寒雁啼苦。青灯淡吐光，白发悄无语。",
            "几年不与联床吟，君方客吴我犹楚。"
        ],
        "notes": [
            ""
        ],
        "volume": "卷三百一十六",
        "no#": 9
    },
    {
        "title": "望夫石",
        "author": "武元衡",
        "biography": "",
        "paragraphs": [
            "佳名望夫处，苔藓封孤石。万里水连天，巴江暮云碧。",
            "湘妃泣下竹成斑，子规夜啼江树白。"
        ],
        "notes": [
            ""
        ],
        "volume": "卷三百一十六",
        "no#": 10
    },
    {
        "title": "行路难",
        "author": "武元衡",
        "biography": "",
        "paragraphs": [
            "君不见道傍废井傍开花，原是昔年骄贵家。",
            "几度美人来照影，濯纤笑引银瓶绠。风飘雨散今奈何，",
            "休说编氓朴无耻，至竟终须合天理。非故败他却成此，"
        ],
        "notes": [
            ""
        ],
        "volume": "卷三百一十六",
        "no#": 11
    },
    {
        "title": "长相思",
        "author": "武元衡",
        "biography": "",
        "paragraphs": [
            "长相思，陇云愁，单于台上望伊州。雁书绝，蝉鬓秋。",
            "行人天一畔，暮雨海西头。殷勤大河水，东注不还流。"
        ],
        "notes": [
            ""
        ],
        "volume": "卷三百一十六",
        "no#": 12
    },
    {
        "title": "出塞作",
        "author": "武元衡",
        "biography": "",
        "paragraphs": [
            "夙驾逾人境，长驱出塞垣。边风引去骑，胡沙拂征辕。",
            "奏笳山月白，结阵瘴云昏。虽云风景异华夏，",
            "要须洒扫龙沙净，归谒明光一报恩。"
        ],
        "notes": [
            ""
        ],
        "volume": "卷三百一十六",
        "no#": 13
    },
    {
        "title": "桃源行送友",
        "author": "武元衡",
        "biography": "",
        "paragraphs": [
            "武陵川径入幽遐，中有鸡犬秦人家，家傍流水多桃花。",
            "桃花两边种来久，流水一通何时有。垂条落蕊暗春风，",
            "时有仙鸟来衔花，曾无世人此携手。可怜不知若为名，",
            "相见维舟登览处，红堤绿岸宛然成。多君此去从仙隐，"
        ],
        "notes": [
            ""
        ],
        "volume": "卷三百一十六",
        "no#": 14
    },
    {
        "title": "长安叙怀寄崔十五",
        "author": "武元衡",
        "biography": "",
        "paragraphs": [
            "延首直城西，花飞绿草齐。迢遥隔山水，怅望思游子。",
            "百啭黄鹂细雨中，千条翠柳衡门里。门对长安九衢路，",
            "汉家宫阙在中天，紫陌朝臣车马连。萧萧霓旌合仙仗，",
            "无媒守儒行，荣悴纷相映。家甚长卿贫，身多公干病。",
            "不知身病竟如何，懒向青山眠薜萝。鸡黍空多元伯惠，",
            "闻说唐生子孙在，何当一为问穷通。"
        ],
        "notes": [
            ""
        ],
        "volume": "卷三百一十六",
        "no#": 15
    },
    {
        "title": "兵行褒斜谷作",
        "author": "武元衡",
        "biography": "",
        "paragraphs": [
            "古地接龟沙，边风送征雁。霜明草正腓，峰逼日易晏。",
            "集旅布嵌谷，驱马历层涧。岷河源涉屡，蜀甸途行惯。",
            "矢橐弧室岂领军，儋爵食禄由从宦。注意奏凯赴都畿，"
        ],
        "notes": [
            ""
        ],
        "volume": "卷三百一十六",
        "no#": 16
    },
    {
        "title": "西亭早秋送徐员外",
        "author": "武元衡",
        "biography": "",
        "paragraphs": [
            "鼎铉辞台座，麾幢领益州。曲池连月晓，横角满城秋。",
            "有美皇华使，曾同白社游。今年重相见，偏觉艳歌愁。"
        ],
        "notes": [
            ""
        ],
        "volume": "卷三百一十六",
        "no#": 17
    },
    {
        "title": "送徐员外还京",
        "author": "武元衡",
        "biography": "",
        "paragraphs": [
            "九折朱轮动，三巴白露生。蕙兰秋意晚，关塞别魂惊。",
            "宝瑟连宵怨，金罍尽醉倾。旄头星未落，分手辘轳鸣。"
        ],
        "notes": [
            ""
        ],
        "volume": "卷三百一十六",
        "no#": 18
    },
    {
        "title": "送柳郎中裴起居",
        "author": "武元衡",
        "biography": "",
        "paragraphs": [
            "沱江水绿波，喧鸟去乔柯。南浦别离处，东风兰杜多。",
            "长亭春婉娩，层汉路蹉跎。会有归朝日，班超奈老何。"
        ],
        "notes": [
            ""
        ],
        "volume": "卷三百一十六",
        "no#": 19
    },
    {
        "title": "八月十五酬从兄常望月有怀",
        "author": "武元衡",
        "biography": "",
        "paragraphs": [
            "坐爱圆景满，况兹秋夜长。寒光生露草，夕韵出风篁。",
            "地远惊金奏，天高失雁行。如何北楼望，不得共池塘。"
        ],
        "notes": [
            ""
        ],
        "volume": "卷三百一十六",
        "no#": 20
    },
    {
        "title": "酬太常从兄留别",
        "author": "武元衡",
        "biography": "",
        "paragraphs": [
            "乡路日兹始，征轩行复留。张骞随汉节，王浚守刀州。",
            "泽国烟花度，铜梁雾雨愁。别离无可奈，万恨锦江流。"
        ],
        "notes": [
            ""
        ],
        "volume": "卷三百一十六",
        "no#": 21
    },
    {
        "title": "春日与诸公泛舟",
        "author": "武元衡",
        "biography": "",
        "paragraphs": [
            "千里雪山开，沱江春水来。驻帆云缥缈，吹管鹤裴回。",
            "身外流年驶，尊前落景催。不应归棹远，明月在高台。"
        ],
        "notes": [
            ""
        ],
        "volume": "卷三百一十六",
        "no#": 22
    },
    {
        "title": "送兄归洛使谒严司空",
        "author": "武元衡",
        "biography": "",
        "paragraphs": [
            "六岁蜀城守，千茎蓬鬓丝。忧心不自遣，骨肉又伤离。",
            "楚峡饶云雨，巴江足梦思。殷勤孔北海，时节易流移。"
        ],
        "notes": [
            ""
        ],
        "volume": "卷三百一十六",
        "no#": 23
    },
    {
        "title": "同洛阳诸公饯卢起居",
        "author": "武元衡",
        "biography": "",
        "paragraphs": [
            "萧条寒日晏，凄惨别魂惊。宝瑟无声怨，金囊故赠轻。",
            "赤墀方载笔，油幕尚言兵。暮宿青泥驿，烦君泪满缨。"
        ],
        "notes": [
            ""
        ],
        "volume": "卷三百一十六",
        "no#": 24
    },
    {
        "title": "台中题壁",
        "author": "武元衡",
        "biography": "",
        "paragraphs": [
            "柏台年未老，蓬鬓忽苍苍。无事裨明主，何心弄宪章。",
            "雀声愁霰雪，鸿思恨关梁。会脱簪缨去，故山瑶草芳。"
        ],
        "notes": [
            ""
        ],
        "volume": "卷三百一十六",
        "no#": 25
    },
    {
        "title": "江上寄隐者",
        "author": "武元衡",
        "biography": "",
        "paragraphs": [
            "归舟不计程，江月屡亏盈。霭霭沧波路，悠悠离别情。",
            "蒹葭连水国，鼙鼓近梁城。却忆沿江叟，汀洲春草生。"
        ],
        "notes": [
            ""
        ],
        "volume": "卷三百一十六",
        "no#": 26
    },
    {
        "title": "送严绅游兰溪",
        "author": "武元衡",
        "biography": "",
        "paragraphs": [
            "剡岭穷边海，君游别岭西。暮云秋水阔，寒雨夜猿啼。",
            "地僻秦人少，山多越路迷。萧萧驱匹马，何处是兰溪。"
        ],
        "notes": [
            ""
        ],
        "volume": "卷三百一十六",
        "no#": 27
    },
    {
        "title": "秋思",
        "author": "武元衡",
        "biography": "",
        "paragraphs": [
            "秋室浩烟雾，风柳怨寒蜩。机杼夜声切，蕙兰芳意消。",
            "美人湘水曲，桂楫洞庭遥。常恐时光谢，蹉跎红艳凋。"
        ],
        "notes": [
            ""
        ],
        "volume": "卷三百一十六",
        "no#": 28
    },
    {
        "title": "夏日别卢太卿",
        "author": "武元衡",
        "biography": "",
        "paragraphs": [
            "汉水清且广，江波渺复深。叶舟烟雨夜，之子别离心。",
            "汀草结春怨，山云连暝阴。年年南北泪，今古共沾襟。"
        ],
        "notes": [
            ""
        ],
        "volume": "卷三百一十六",
        "no#": 29
    },
    {
        "title": "西亭题壁寄中书李相公",
        "author": "武元衡",
        "biography": "",
        "paragraphs": [
            "昏旦倦兴寝，端忧力尚微。廉颇不觉老，蘧瑗始知非。",
            "授钺虚三顾，持衡旷万机。空余蝴蝶梦，迢递故山归。"
        ],
        "notes": [
            ""
        ],
        "volume": "卷三百一十六",
        "no#": 30
    },
    {
        "title": "八月十五夜与诸公锦楼望月得中字",
        "author": "武元衡",
        "biography": "",
        "paragraphs": [
            "玉轮初满空，迥出锦城东。相向秦楼镜，分飞碣石鸿。",
            "桂香随窈窕，珠缀隔玲珑。不及前秋月，圆辉凤沼中。"
        ],
        "notes": [
            ""
        ],
        "volume": "卷三百一十六",
        "no#": 31
    },
    {
        "title": "四川使宅有韦令公时孔雀存焉暇日与诸公同玩座中兼故府宾妓兴嗟久之因赋此诗用广其意",
        "author": "武元衡",
        "biography": "",
        "paragraphs": [
            "荀令昔居此，故巢留越禽。动摇金翠尾，飞舞碧梧阴。",
            "上客彻瑶瑟，美人伤蕙心。会因南国使，得放海云深。"
        ],
        "notes": [
            ""
        ],
        "volume": "卷三百一十六",
        "no#": 32
    },
    {
        "title": "窦三中丞去岁有台中五言四韵未及酬报今领黔南途经蜀门百里而近愿言款觌封略间然因追曩篇持以赠之",
        "author": "武元衡",
        "biography": "",
        "paragraphs": [
            "在昔谬司宪，常僚惟有君。报恩如皎日，致位等青云。",
            "削稿书难见，除苛事早吟。双旌不可驻，风雪路岐分。"
        ],
        "notes": [
            ""
        ],
        "volume": "卷三百一十六",
        "no#": 33
    },
    {
        "title": "春分与诸公同宴呈陆三十四郎中",
        "author": "武元衡",
        "biography": "",
        "paragraphs": [
            "南国宴佳宾，交情老倍亲。月惭红烛泪，花笑白头人。",
            "宝瑟常余怨，琼枝不让春。更闻歌子夜，桃李艳妆新。"
        ],
        "notes": [
            ""
        ],
        "volume": "卷三百一十六",
        "no#": 34
    },
    {
        "title": "津梁寺采新茶与幕中诸公遍赏芳香尤异因题四韵兼呈陆郎中",
        "author": "武元衡",
        "biography": "",
        "paragraphs": [
            "灵州碧岩下，荑英初散芳。涂涂犹宿露，采采不盈筐。",
            "阴窦藏烟湿，单衣染焙香。幸将调鼎味，一为奏明光。"
        ],
        "notes": [
            ""
        ],
        "volume": "卷三百一十六",
        "no#": 35
    },
    {
        "title": "元和癸巳余领蜀之七年奉诏征还二月二十八日清明途经百牢关因题石门洞",
        "author": "武元衡",
        "biography": "",
        "paragraphs": [
            "昔佩兵符去，今持相印还。天光临井络，春物度巴山。",
            "鸟道青冥外，风泉洞壑间。何惭班定远，辛苦玉门关。"
        ],
        "notes": [
            ""
        ],
        "volume": "卷三百一十六",
        "no#": 36
    },
    {
        "title": "夕次潘山下",
        "author": "武元衡",
        "biography": "",
        "paragraphs": [
            "南国独行日，三巴春草齐。漾波归海疾，危栈入云迷。",
            "锦谷岚烟里，刀州晚照西。旅情方浩荡，蜀魄满林啼。"
        ],
        "notes": [
            ""
        ],
        "volume": "卷三百一十六",
        "no#": 37
    },
    {
        "title": "夏日对雨寄朱放拾遗",
        "author": "武元衡",
        "biography": "",
        "paragraphs": [
            "才非谷永传，无意谒王侯。小暑金将伏，微凉麦正秋。",
            "远山欹枕见，暮雨闭门愁。更忆东林寺，诗家第一流。"
        ],
        "notes": [
            ""
        ],
        "volume": "卷三百一十六",
        "no#": 38
    },
    {
        "title": "早春送欧阳炼师归山",
        "author": "武元衡",
        "biography": "",
        "paragraphs": [
            "双鹤五云车，初辞汉帝家。人寰新甲子，天路旧烟霞。",
            "羽节临风驻，霓裳逐雨斜。昆仑有琪树，相忆寄瑶华。"
        ],
        "notes": [
            ""
        ],
        "volume": "卷三百一十六",
        "no#": 39
    },
    {
        "title": "长安春望",
        "author": "武元衡",
        "biography": "",
        "paragraphs": [
            "宿雨净烟霞，春风绽百花。绿杨中禁路，朱戟五侯家。",
            "草色金堤晚，莺声御柳斜。无媒犹未达，应共惜年华。"
        ],
        "notes": [
            ""
        ],
        "volume": "卷三百一十六",
        "no#": 40
    },
    {
        "title": "经严秘校维故宅",
        "author": "武元衡",
        "biography": "",
        "paragraphs": [
            "掩泪山阳宅，生涯此路穷。香销芸阁闭，星落草堂空。",
            "丽藻浮名里，哀声夕照中。不堪投钓处，邻笛怨春风。"
        ],
        "notes": [
            ""
        ],
        "volume": "卷三百一十六",
        "no#": 41
    },
    {
        "title": "秋夜寄江南旧游",
        "author": "武元衡",
        "biography": "",
        "paragraphs": [
            "寥落九秋晚，端忧时物残。隔林萤影度，出禁漏声寒。",
            "愁雨洞房掩，孤灯遥夜阑。怀贤梦南国，兴尽水漫漫。"
        ],
        "notes": [
            ""
        ],
        "volume": "卷三百一十六",
        "no#": 42
    },
    {
        "title": "送陆书还吴",
        "author": "武元衡",
        "biography": "",
        "paragraphs": [
            "君住包山下，何年入帝乡。成名归旧业，叹别见秋光。",
            "橘柚吴洲远，芦花楚水长。我行经此路，京口向云阳。"
        ],
        "notes": [
            ""
        ],
        "volume": "卷三百一十六",
        "no#": 43
    },
    {
        "title": "山中月夜寄朱张二舍人",
        "author": "武元衡",
        "biography": "",
        "paragraphs": [
            "午夜更漏里，九重霄汉间。月华云阙迥，秋色凤池闲。",
            "御锦通清禁，天书出暗关。嵇康不求达，终岁在空山。"
        ],
        "notes": [
            ""
        ],
        "volume": "卷三百一十六",
        "no#": 44
    },
    {
        "title": "送冯谏议赴河北宣慰",
        "author": "武元衡",
        "biography": "",
        "paragraphs": [
            "汉代衣冠盛，尧年雨露多。恩荣辞紫禁，冰雪渡黄河。",
            "待诏孤城启，宣风万岁和。今宵燕分野，应见使星过。"
        ],
        "notes": [
            ""
        ],
        "volume": "卷三百一十六",
        "no#": 45
    },
    {
        "title": "夜坐闻雨寄严十少府",
        "author": "武元衡",
        "biography": "",
        "paragraphs": [
            "多负云霄志，生涯岁序侵。风翻凉叶乱，雨滴洞房深。",
            "迢递三秋梦，殷勤独夜心。怀贤不觉寐，清磬发东林。"
        ],
        "notes": [
            ""
        ],
        "volume": "卷三百一十六",
        "no#": 46
    },
    {
        "title": "资圣寺贲法师晚春茶会",
        "author": "武元衡",
        "biography": "",
        "paragraphs": [
            "虚室昼常掩，心源知悟空。禅庭一雨后，莲界万花中。",
            "时节流芳暮，人天此会同。不知方便理，何路出樊笼。"
        ],
        "notes": [
            ""
        ],
        "volume": "卷三百一十六",
        "no#": 47
    },
    {
        "title": "慈恩寺起上人院",
        "author": "武元衡",
        "biography": "",
        "paragraphs": [
            "禅堂支许同，清论道源穷。起灭秋云尽，虚无夕霭空。",
            "池澄山倒影，林动叶翻风。他日焚香待，还来礼惠聪。"
        ],
        "notes": [
            ""
        ],
        "volume": "卷三百一十六",
        "no#": 48
    },
    {
        "title": "送魏正则擢第归江陵",
        "author": "武元衡",
        "biography": "",
        "paragraphs": [
            "客路商山外，离筵小暑前。高文常独步，折桂及龆年。",
            "关国通秦限，波涛隔汉川。叨同会府选，分手倍依然。"
        ],
        "notes": [
            ""
        ],
        "volume": "卷三百一十六",
        "no#": 49
    },
    {
        "title": "酬韩弇归崖见寄",
        "author": "武元衡",
        "biography": "",
        "paragraphs": [
            "惆怅人间事，东山遂独游。露凝瑶草晚，鱼戏石潭秋。",
            "轩冕应相待，烟霞莫遽留。君看仲连意，功立始沧洲。"
        ],
        "notes": [
            ""
        ],
        "volume": "卷三百一十六",
        "no#": 50
    },
    {
        "title": "河东赠别炼师",
        "author": "武元衡",
        "biography": "",
        "paragraphs": [
            "多累有行役，相逢秋节分。游人甘失路，野鹤亦离群。",
            "戎马犯边垒，天兵屯塞云。孔璋才素健，羽檄定纷纷。"
        ],
        "notes": [
            ""
        ],
        "volume": "卷三百一十六",
        "no#": 51
    },
    {
        "title": "秋日将赴江上，杨弘微时任凤翔，寄诗别",
        "author": "武元衡",
        "biography": "",
        "paragraphs": [
            "寂寞两相阻，悠悠南北心。燕惊沧海远，鸿避朔云深。",
            "夜梦江亭月，离忧陇树阴。兼秋无限思，惆怅属瑶琴。"
        ],
        "notes": [
            ""
        ],
        "volume": "卷三百一十六",
        "no#": 52
    },
    {
        "title": "夏与熊王二秀才同宿僧院",
        "author": "武元衡",
        "biography": "",
        "paragraphs": [
            "共将缨上尘，来问雪山人。世网从知累，禅心自证真。",
            "境空宜入梦，藤古不留春。一听林公法，灵嘉愿寄身。"
        ],
        "notes": [
            ""
        ],
        "volume": "卷三百一十六",
        "no#": 53
    },
    {
        "title": "宜阳所居白蜀葵答咏柬诸公",
        "author": "武元衡",
        "biography": "",
        "paragraphs": [
            "冉冉众芳歇，亭亭虚室前。敷荣时已背，幽赏地宜偏。",
            "红艳世方重，素华徒可怜。何当君子愿，知不竞喧妍。"
        ],
        "notes": [
            ""
        ],
        "volume": "卷三百一十六",
        "no#": 54
    },
    {
        "title": "送寇侍御司马之明州",
        "author": "武元衡",
        "biography": "",
        "paragraphs": [
            "斗酒上河梁，惊魂去越乡。地穷沧海阔，云入剡山长。",
            "莲唱蒲萄熟，人烟橘柚香。兰亭应驻楫，今古共风光。"
        ],
        "notes": [
            ""
        ],
        "volume": "卷三百一十六",
        "no#": 55
    },
    {
        "title": "送严侍御",
        "author": "武元衡",
        "biography": "",
        "paragraphs": [
            "巴檄故人去，苍苍枫树林。云山千里合，雾雨四时阴。",
            "峡路猿声断，桃源犬吠深。不须贪胜赏，汉节待南侵。"
        ],
        "notes": [
            ""
        ],
        "volume": "卷三百一十六",
        "no#": 56
    },
    {
        "title": "酬元十二",
        "author": "武元衡",
        "biography": "",
        "paragraphs": [
            "偶寻乌府客，同醉习家池。积雪初迷径，孤云遂失期。",
            "风前劳引领，月下重相思。何必因尊酒，幽心两自知。"
        ],
        "notes": [
            ""
        ],
        "volume": "卷三百一十六",
        "no#": 57
    },
    {
        "title": "秋晚途次坊州界寄崔玉员外",
        "author": "武元衡",
        "biography": "",
        "paragraphs": [
            "崎岖崖谷迷，寒雨暮成泥。征路出山顶，乱云生马蹄。",
            "望乡程杳杳，怀远思凄凄。欲识分麾重，孤城万壑西。"
        ],
        "notes": [
            ""
        ],
        "volume": "卷三百一十六",
        "no#": 58
    },
    {
        "title": "度东径岭",
        "author": "武元衡",
        "biography": "",
        "paragraphs": [
            "又过雁门北，不胜南客悲。三边上岩见，双泪望乡垂。",
            "暮角云中戍，残阳天际旗。更看飞白羽，胡马在封陲。"
        ],
        "notes": [
            ""
        ],
        "volume": "卷三百一十六",
        "no#": 59
    },
    {
        "title": "送李正字之蜀",
        "author": "武元衡",
        "biography": "",
        "paragraphs": [
            "已献甘泉赋，仍登片玉科。汉官新组绶，蜀国旧烟萝。",
            "剑壁秋云断，巴江夜月多。无穷别离思，遥寄竹枝歌。"
        ],
        "notes": [
            ""
        ],
        "volume": "卷三百一十六",
        "no#": 60
    },
    {
        "title": "玉泉寺与润上人望秋山怀张少尹",
        "author": "武元衡",
        "biography": "",
        "paragraphs": [
            "山寒天降霜，烟月共苍苍。况此绿岩晚，尚余丹桂芳。",
            "禅心殊众乐，人世满秋光。莫怪频回首，孤云思帝乡。"
        ],
        "notes": [
            ""
        ],
        "volume": "卷三百一十六",
        "no#": 61
    },
    {
        "title": "酬崔使君寄麈尾",
        "author": "武元衡",
        "biography": "",
        "paragraphs": [
            "贤人嘉尚同，今制古遗风。寄我襟怀里，辞君掌握中。",
            "金声劳振远，玉柄借谈空。执玩驰心处，迢迢巴峡东。"
        ],
        "notes": [
            ""
        ],
        "volume": "卷三百一十六",
        "no#": 62
    },
    {
        "title": "送邓州潘使君赴任",
        "author": "武元衡",
        "biography": "",
        "paragraphs": [
            "川陆一都会，旌旗千里舒。虎符中禁授，熊轼上流居。",
            "橘柚金难并，池塘练不如。春风行部日，应驻士元车。"
        ],
        "notes": [
            ""
        ],
        "volume": "卷三百一十六",
        "no#": 63
    },
    {
        "title": "和李中丞题故将军林亭",
        "author": "武元衡",
        "biography": "",
        "paragraphs": [
            "帝里清和节，侯家邸第春。烟霏瑶草露，苔暗杏梁尘。",
            "城郭悲歌旧，池塘丽句新。年年车马客，钟鼓乐他人。"
        ],
        "notes": [
            ""
        ],
        "volume": "卷三百一十六",
        "no#": 64
    },
    {
        "title": "送韦侍御司议赴东都",
        "author": "武元衡",
        "biography": "",
        "paragraphs": [
            "洛京千里近，离绪亦纷纷。文宪芙蓉沼，元方羔雁群。",
            "河关连巩树，嵩少接秦云。独有临风思，睽携不可闻。"
        ],
        "notes": [
            ""
        ],
        "volume": "卷三百一十六",
        "no#": 65
    },
    {
        "title": "送吴侍御司马赴台州",
        "author": "武元衡",
        "biography": "",
        "paragraphs": [
            "卢耽佐郡遥，川陆共迢迢。风景轻吴会，文章变越谣。",
            "烟林繁橘柚，云海浩波潮。余有灵山梦，前君到石桥。"
        ],
        "notes": [
            ""
        ],
        "volume": "卷三百一十六",
        "no#": 66
    },
    {
        "title": "送七兄赴歙州",
        "author": "武元衡",
        "biography": "",
        "paragraphs": [
            "车马去憧憧，都门闻晓钟。客程将日远，离绪与春浓。",
            "流水逾千度，归云隔万重。玉杯倾酒尽，不换惨凄容。"
        ],
        "notes": [
            ""
        ],
        "volume": "卷三百一十六",
        "no#": 67
    },
    {
        "title": "德宗皇帝挽歌词三首",
        "author": "武元衡",
        "biography": "",
        "paragraphs": [
            "道启轩皇圣，威扬夏禹功。讴歌亭育外，文武盛明中。",
            "日月光连璧，烟尘屏大风。为人祈福处，台树与天通。",
            "圣历□勤政，瑶图庆运长。寿宫开此地，仙驾缈何乡。",
            "风断清笳调，云愁绿旆扬。上升知不恨，弘济任城王。",
            "尝闻阊阖前，星拱北辰箓。今来大明祖，辇驾桥山曲。",
            "松柏韵幽音，鱼龙焰寒烛。岁岁秋风辞，兆人歌不足。"
        ],
        "notes": [
            ""
        ],
        "volume": "卷三百一十六",
        "no#": 68
    },
    {
        "title": "顺宗至德大圣皇帝挽歌词三首",
        "author": "武元衡",
        "biography": "",
        "paragraphs": [
            "桥山同轨会，轩后葬衣冠。东海风波变，西陵松柏攒。",
            "鼎湖仙已去，金掌露宁干。万木泉扃月，空怜凫雁寒。",
            "容卫晓徘徊，严城阊阖开。乌号龙驭远，遏密凤声哀。",
            "昆浪黄河注，崦嵫白日颓。恭闻天子孝，不忍望铜台。",
            "哀挽渭川曲，空歌汾水阳。夜泉愁更咽，秋日惨无光。",
            "缵夏功传启，兴周业继昌。回瞻五陵上，烟雨为苍苍。"
        ],
        "notes": [
            ""
        ],
        "volume": "卷三百一十六",
        "no#": 69
    },
    {
        "title": "昭德皇后挽歌词",
        "author": "武元衡",
        "biography": "",
        "paragraphs": [
            "玉扆将迁坐，金鸡忽报晨。佩环仙驭远，星月夜台新。",
            "剑没川空冷，菱寒镜不春。国门车马会，多是濯龙亲。"
        ],
        "notes": [
            ""
        ],
        "volume": "卷三百一十六",
        "no#": 70
    },
    {
        "title": "春晚奉陪相公西亭宴集",
        "author": "武元衡",
        "biography": "",
        "paragraphs": [
            "林花春向兰，高会重邀欢。感物惜芳景，放怀因彩翰。",
            "玉颜秾处并，银烛焰中看。若折持相赠，风光益别难。"
        ],
        "notes": [
            ""
        ],
        "volume": "卷三百一十六",
        "no#": 71
    }
]