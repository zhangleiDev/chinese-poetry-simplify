[
    {
        "title": "洛阳感寓",
        "author": "张祜",
        "biography": "",
        "paragraphs": [
            "扰扰都城晓四开，不关名利也尘埃。千门甲第身遥入，",
            "须知此事堪为镜，莫遣黄金漫作堆。"
        ],
        "notes": [
            ""
        ],
        "volume": "卷五百一十一",
        "no#": 1
    },
    {
        "title": "从军行",
        "author": "张祜",
        "biography": "",
        "paragraphs": [
            "少年金紫就光辉，直指边城虎翼飞。一卷旌收千骑虏，",
            "白首汉廷刀笔吏，丈夫功业本相依。"
        ],
        "notes": [
            ""
        ],
        "volume": "卷五百一十一",
        "no#": 2
    },
    {
        "title": "爱妾换马",
        "author": "张祜",
        "biography": "",
        "paragraphs": [
            "一面妖桃千里蹄，娇姿骏骨价应齐。乍牵玉勒辞金栈，",
            "婵娟躞蹀春风里，挥手摇鞭杨柳堤。",
            "绮阁香销华厩空，忍将行雨换追风。休怜柳叶双眉翠，",
            "恩劳未尽情先尽，暗泣嘶风两意同。"
        ],
        "notes": [
            ""
        ],
        "volume": "卷五百一十一",
        "no#": 3
    },
    {
        "title": "病宫人",
        "author": "张祜",
        "biography": "",
        "paragraphs": [
            "佳人卧病动经秋，帘幕褴縿不挂钩。四体强扶藤夹膝，",
            "惆怅近来消瘦尽，泪珠时傍枕函流。"
        ],
        "notes": [
            ""
        ],
        "volume": "卷五百一十一",
        "no#": 4
    },
    {
        "title": "观杭州柘枝",
        "author": "张祜",
        "biography": "",
        "paragraphs": [
            "舞停歌罢鼓连催，软骨仙蛾暂起来。红罨画衫缠腕出，",
            "看著遍头香袖褶，粉屏香帕又重隈。"
        ],
        "notes": [
            ""
        ],
        "volume": "卷五百一十一",
        "no#": 5
    },
    {
        "title": "周员外席上观柘枝",
        "author": "张祜",
        "biography": "",
        "paragraphs": [
            "画鼓拖环锦臂攘，小娥双换舞衣裳。金丝蹙雾红衫薄，",
            "一时欻腕招残拍，斜敛轻身拜玉郎。"
        ],
        "notes": [
            ""
        ],
        "volume": "卷五百一十一",
        "no#": 6
    },
    {
        "title": "观杨瑗柘枝",
        "author": "张祜",
        "biography": "",
        "paragraphs": [
            "促叠蛮鼍引柘枝，卷帘虚帽带交垂。紫罗衫宛蹲身处，",
            "看看舞罢轻云起，却赴襄王梦里期。"
        ],
        "notes": [
            ""
        ],
        "volume": "卷五百一十一",
        "no#": 7
    },
    {
        "title": "感王将军柘枝妓殁",
        "author": "张祜",
        "biography": "",
        "paragraphs": [
            "寂寞春风旧柘枝，舞人休唱曲休吹。鸳鸯钿带抛何处，",
            "今来座上偏惆怅，曾是堂前教彻时。"
        ],
        "notes": [
            ""
        ],
        "volume": "卷五百一十一",
        "no#": 8
    },
    {
        "title": "扬州法云寺双桧",
        "author": "张祜",
        "biography": "",
        "paragraphs": [
            "谢家双植本图荣，树老人因地变更。朱顶鹤知深盖偃，",
            "纵使百年为上寿，绿阴终借暂时行。"
        ],
        "notes": [
            ""
        ],
        "volume": "卷五百一十一",
        "no#": 9
    },
    {
        "title": "忆游天台寄道流",
        "author": "张祜",
        "biography": "",
        "paragraphs": [
            "忆昨天台到赤城，几朝仙籁耳中生。云龙出水风声过，",
            "今来尽是人间梦，刘阮茫茫何处行。"
        ],
        "notes": [
            ""
        ],
        "volume": "卷五百一十一",
        "no#": 10
    },
    {
        "title": "寄王尊师",
        "author": "张祜",
        "biography": "",
        "paragraphs": [
            "天台南洞一灵仙，骨耸冰棱貌莹然。曾对浦云长昧齿，",
            "犹忆夜深华盖上，更无人处话丹田。"
        ],
        "notes": [
            ""
        ],
        "volume": "卷五百一十一",
        "no#": 11
    },
    {
        "title": "公子行",
        "author": "张祜",
        "biography": "",
        "paragraphs": [
            "锦堂昼永绣帘垂，立却花骢待出时。红粉美人擎酒劝，",
            "近地独游三五骑，等闲行傍曲江池。"
        ],
        "notes": [
            ""
        ],
        "volume": "卷五百一十一",
        "no#": 12
    },
    {
        "title": "寓怀寄苏州刘郎中",
        "author": "张祜",
        "biography": "",
        "paragraphs": [
            "一闻周召佐明时，西望都门强策羸。天子好文才自薄，",
            "唯是胜游行未遍，欲离京国尚迟迟。"
        ],
        "notes": [
            ""
        ],
        "volume": "卷五百一十一",
        "no#": 13
    },
    {
        "title": "和杜牧之齐山登高",
        "author": "张祜",
        "biography": "",
        "paragraphs": [
            "秋溪南岸菊霏霏，急管烦弦对落晖。红叶树深山径断，",
            "流落正怜芳意在，砧声徒促授寒衣。"
        ],
        "notes": [
            ""
        ],
        "volume": "卷五百一十一",
        "no#": 14
    },
    {
        "title": "题于越亭",
        "author": "张祜",
        "biography": "",
        "paragraphs": [
            "扁舟亭下驻烟波，十五年游重此过。洲觜露沙人渡浅，",
            "肠断中秋正圆月，夜来谁唱异乡歌。"
        ],
        "notes": [
            ""
        ],
        "volume": "卷五百一十一",
        "no#": 15
    },
    {
        "title": "秋夜登润州慈和寺上方",
        "author": "张祜",
        "biography": "",
        "paragraphs": [
            "清夜浮埃暂歇鄽，塔轮金照露华鲜。人行中路月生海，",
            "僧房闭尽下楼去，一半梦魂离世缘。"
        ],
        "notes": [
            ""
        ],
        "volume": "卷五百一十一",
        "no#": 16
    },
    {
        "title": "寄献萧相公",
        "author": "张祜",
        "biography": "",
        "paragraphs": [
            "东去江干是胜游，鼎湖兴望不堪愁。谢安近日违朝旨，",
            "分明此事无人见，白首相看未肯休。"
        ],
        "notes": [
            ""
        ],
        "volume": "卷五百一十一",
        "no#": 17
    },
    {
        "title": "哭京兆庞尹",
        "author": "张祜",
        "biography": "",
        "paragraphs": [
            "扬子江头昔共迷，一为京兆隔云泥。故人昨日同时吊，",
            "也知世路名堪贵，谁信庄周论物齐。"
        ],
        "notes": [
            ""
        ],
        "volume": "卷五百一十一",
        "no#": 18
    },
    {
        "title": "送周尚书赴滑台",
        "author": "张祜",
        "biography": "",
        "paragraphs": [
            "楚谣襦袴整三年，喉舌新恩下九天。鼓角雄都分节钺，",
            "多病无由酬一顾，鄢陵千骑去翩翩。"
        ],
        "notes": [
            ""
        ],
        "volume": "卷五百一十一",
        "no#": 19
    },
    {
        "title": "和杜使君九华楼见寄",
        "author": "张祜",
        "biography": "",
        "paragraphs": [
            "孤城高柳晓鸣鸦，风帘半钩清露华。九峰聚翠宿危槛，",
            "杜陵归去春应早，莫厌青山谢脁家。"
        ],
        "notes": [
            ""
        ],
        "volume": "卷五百一十一",
        "no#": 20
    },
    {
        "title": "送人归蜀",
        "author": "张祜",
        "biography": "",
        "paragraphs": [
            "锦城春色溯江源，三峡经过几夜猿。红树两厓开霁色，",
            "长怨相如留滞处，富家还忆卓王孙。"
        ],
        "notes": [
            ""
        ],
        "volume": "卷五百一十一",
        "no#": 21
    },
    {
        "title": "酬答柳宗言秀才见赠",
        "author": "张祜",
        "biography": "",
        "paragraphs": [
            "南下天台厌绝冥，五湖波上泛如萍。江鸥自戏为踪迹，",
            "金门后俊徒相唁，且为人间寄茯苓。"
        ],
        "notes": [
            ""
        ],
        "volume": "卷五百一十一",
        "no#": 22
    },
    {
        "title": "题杭州天竺寺",
        "author": "张祜",
        "biography": "",
        "paragraphs": [
            "西南山最胜，一界是诸天。上路穿岩竹，分流入寺泉。",
            "蹑云丹井畔，望月石桥边。洞壑江声远，楼台海气连。",
            "塔明春岭雪，钟散暮松烟。何处去犹恨，更看峰顶莲。"
        ],
        "notes": [
            ""
        ],
        "volume": "卷五百一十一",
        "no#": 23
    },
    {
        "title": "题杭州灵隐寺",
        "author": "张祜",
        "biography": "",
        "paragraphs": [
            "峰峦开一掌，朱槛几环延。佛地花分界，僧房竹引泉。",
            "五更楼下月，十里郭中烟。后塔耸亭后，前山横阁前。",
            "溪沙涵水静，涧石点苔鲜。好是呼猿久，西岩深响连。"
        ],
        "notes": [
            ""
        ],
        "volume": "卷五百一十一",
        "no#": 24
    },
    {
        "title": "中秋夜杭州玩月",
        "author": "张祜",
        "biography": "",
        "paragraphs": [
            "万古太阴精，中秋海上生。鬼愁缘辟照，人爱为高明。",
            "历历华星远，霏霏薄晕萦。影流江不尽，轮曳谷无声。",
            "似镜当楼晓，如珠出浦盈。岸沙全借白，山木半含清。",
            "小槛回圈看，长堤蹋阵行。殷勤未归客，烟水夜来情。"
        ],
        "notes": [
            ""
        ],
        "volume": "卷五百一十一",
        "no#": 25
    },
    {
        "title": "高闲上人",
        "author": "张祜",
        "biography": "",
        "paragraphs": [
            "座上辞安国，禅房恋沃州。道心黄叶老，诗思碧云秋。",
            "卷轴朝廷饯，书函内库收。陶欣入社叟，生怯论经俦。",
            "日色屏初揭，风声笔未休。长波溢海岸，大点出嵩丘。",
            "不绝羲之法，难穷智永流。殷勤一笺在，留著看银钩。"
        ],
        "notes": [
            ""
        ],
        "volume": "卷五百一十一",
        "no#": 26
    },
    {
        "title": "题灵隐寺师一上人十韵",
        "author": "张祜",
        "biography": "",
        "paragraphs": [
            "八十空门子，深山土木骸。片衣闲自衲，单食老长斋。",
            "道性终能遣，人情少不乖。樔枸居上院，薜荔俯层阶。",
            "洗钵前临水，窥门外有柴。朗吟挥竹拂，高楫曳芒鞋。",
            "迸笋斜穿坞，飞泉下喷崖。种花忻土润，拨石虑沙埋。",
            "旧往师招隐，初临我咏怀。何当缘兴玩，更为表新牌。"
        ],
        "notes": [
            ""
        ],
        "volume": "卷五百一十一",
        "no#": 27
    },
    {
        "title": "投常州从兄中丞",
        "author": "张祜",
        "biography": "",
        "paragraphs": [
            "扁舟何所往，言入善人邦。旧爱鹏抟海，今闻虎渡江。",
            "士因为政乐，儒为说诗降。素履冰容静，新词玉润枞。",
            "金鱼聊解带，画鹢稍移桩。邀妓思逃席，留宾命倒缸。",
            "史材谁是伍，经术世无双。广厦当宏构，洪钟并待撞。",
            "成龙须讲邴，展骥莫先庞。应念宗中末，秋萤照一窗。"
        ],
        "notes": [
            ""
        ],
        "volume": "卷五百一十一",
        "no#": 28
    },
    {
        "title": "送王昌涉侍御",
        "author": "张祜",
        "biography": "",
        "paragraphs": [
            "十里指东平，军前首出征。诸侯青服旧，御史紫衣荣。",
            "入陈枭心死，分围虎力生。画时安楚塞，刻日下齐城。",
            "号令朝移幕，偷踪夜斫营。云梯曾险上，地道惯深行。",
            "举旆招降将，投戈趁败兵。自惭居虏者，当此立功名。"
        ],
        "notes": [
            ""
        ],
        "volume": "卷五百一十一",
        "no#": 29
    },
    {
        "title": "少年乐",
        "author": "张祜",
        "biography": "",
        "paragraphs": [
            "二十便封侯，名居第一流。绿鬟深小院，清管下高楼。",
            "醉把金船掷，闲敲玉镫游。带盘红鼹鼠，袍砑紫犀牛。",
            "锦袋归调箭，罗鞋起拨球。眼前长贵盛，那信世间愁。"
        ],
        "notes": [
            ""
        ],
        "volume": "卷五百一十一",
        "no#": 30
    },
    {
        "title": "华清宫和杜舍人",
        "author": "张祜",
        "biography": "",
        "paragraphs": [
            "五十年天子，离宫旧粉墙。登封时正泰，御宇日初长。",
            "上位先名实，中兴事宪章。举戎轻甲胄，余地取河湟。",
            "道帝玄元祖，儒封孔子王。因缘百司署，丛会一人汤。",
            "渭水波摇绿，秦山草半黄。马头开夜照，鹰眼利星芒。",
            "下箭朱弓满，鸣鞭皓腕攘。畋思获吕望，谏祇避周昌。",
            "兔迹贪前逐，枭心不早防。几添鹦鹉劝，频赐荔支尝。",
            "月锁千门静，天高一笛凉。细音摇翠佩，轻步宛霓裳。",
            "祸乱根潜结，升平意遽忘。衣冠逃犬虏，鼙鼓动渔阳。",
            "外戚心殊迫，中途事可量。雪埋妃子貌，刃断禄儿肠。",
            "近侍烟尘隔，前踪辇路荒。益知迷宠佞，惟恨丧忠良。",
            "北阙尊明主，南宫逊上皇。禁清余凤吹，池冷映龙光。",
            "祝寿山犹在，流年水共伤。杜鹃魂厌蜀，蝴蝶梦悲庄。",
            "雀卵遗雕栱，虫丝罥画梁。紫苔侵壁润，红树闭门芳。",
            "守吏齐鸳瓦，耕民得翠珰。欢康昔时乐，讲武旧兵场。",
            "暮草深岩霭，幽花坠径香。不堪垂白叟，行折御沟杨。"
        ],
        "notes": [
            ""
        ],
        "volume": "卷五百一十一",
        "no#": 31
    },
    {
        "title": "穆护砂",
        "author": "张祜",
        "biography": "",
        "paragraphs": [
            "玉管朝朝弄，清歌日日新。折花当驿路，寄与陇头人。"
        ],
        "notes": [
            ""
        ],
        "volume": "卷五百一十一",
        "no#": 32
    },
    {
        "title": "思归乐二首",
        "author": "张祜",
        "biography": "",
        "paragraphs": [
            "晚日催弦管，春风入绮罗。杏花如有意，偏落舞衫多。",
            "万里春应尽，三江雁亦稀。连天汉水广，孤客未言归。"
        ],
        "notes": [
            ""
        ],
        "volume": "卷五百一十一",
        "no#": 33
    },
    {
        "title": "金殿乐",
        "author": "张祜",
        "biography": "",
        "paragraphs": [
            "入夜秋砧动，千声起四邻。不缘楼上月，应为陇头人。"
        ],
        "notes": [
            ""
        ],
        "volume": "卷五百一十一",
        "no#": 34
    },
    {
        "title": "墙头花二首",
        "author": "张祜",
        "biography": "",
        "paragraphs": [
            "蟋蟀鸣洞房，梧桐落金井。为君裁舞衣，天寒剪刀冷。",
            "妾有罗衣裳，秦王在时作。为舞春风多，秋来不堪著。"
        ],
        "notes": [
            ""
        ],
        "volume": "卷五百一十一",
        "no#": 35
    },
    {
        "title": "胡渭州",
        "author": "张祜",
        "biography": "",
        "paragraphs": [
            "杨柳千寻色，桃花一苑芳。风吹入帘里，唯有惹衣香。"
        ],
        "notes": [
            ""
        ],
        "volume": "卷五百一十一",
        "no#": 36
    },
    {
        "title": "白鼻䯄",
        "author": "张祜",
        "biography": "",
        "paragraphs": [
            "为底胡姬酒，长来白鼻䯄。摘莲抛水上，郎意在浮花。"
        ],
        "notes": [
            ""
        ],
        "volume": "卷五百一十一",
        "no#": 37
    },
    {
        "title": "戎浑",
        "author": "张祜",
        "biography": "",
        "paragraphs": [
            "风劲角弓鸣，将军猎渭城。草枯鹰眼疾，雪尽马蹄轻。"
        ],
        "notes": [
            ""
        ],
        "volume": "卷五百一十一",
        "no#": 38
    },
    {
        "title": "杨下采桑",
        "author": "张祜",
        "biography": "",
        "paragraphs": [
            "飞丝惹绿尘，软叶对孤轮。今朝入园去，物色强著人。"
        ],
        "notes": [
            ""
        ],
        "volume": "卷五百一十一",
        "no#": 39
    },
    {
        "title": "宫词二首",
        "author": "张祜",
        "biography": "",
        "paragraphs": [
            "故国三千里，深宫二十年。一声河满子，双泪落君前。",
            "自倚能歌日，先皇掌上怜。新声何处唱，肠断李延年。"
        ],
        "notes": [
            ""
        ],
        "volume": "卷五百一十一",
        "no#": 40
    },
    {
        "title": "昭君怨二首",
        "author": "张祜",
        "biography": "",
        "paragraphs": [
            "万里边城远，千山行路难。举头唯见日，何处是长安。",
            "汉庭无大议，戎虏几先和。莫羡倾城色，昭君恨最多。"
        ],
        "notes": [
            ""
        ],
        "volume": "卷五百一十一",
        "no#": 41
    },
    {
        "title": "夕次竟陵",
        "author": "张祜",
        "biography": "",
        "paragraphs": [
            "南风吹五两，日暮竟陵城。肠断巴江月，夜蝉何处声。"
        ],
        "notes": [
            ""
        ],
        "volume": "卷五百一十一",
        "no#": 42
    },
    {
        "title": "信州水亭",
        "author": "张祜",
        "biography": "",
        "paragraphs": [
            "南簷架短廊，沙路白茫茫。尽日不归处，一庭栀子香。"
        ],
        "notes": [
            ""
        ],
        "volume": "卷五百一十一",
        "no#": 43
    },
    {
        "title": "苏小小歌三首",
        "author": "张祜",
        "biography": "",
        "paragraphs": [
            "车轮不可遮，马足不可绊。长怨十字街，使郎心四散。",
            "新人千里去，故人千里来。剪刀横眼底，方觉泪难裁。",
            "登山不愁峻，涉海不愁深。中擘庭前枣，教郎见赤心。"
        ],
        "notes": [
            ""
        ],
        "volume": "卷五百一十一",
        "no#": 44
    },
    {
        "title": "树中草",
        "author": "张祜",
        "biography": "",
        "paragraphs": [
            "青青树中草，托根非不危。草生树却死，荣枯君可知。"
        ],
        "notes": [
            ""
        ],
        "volume": "卷五百一十一",
        "no#": 45
    },
    {
        "title": "七里濑渔家",
        "author": "张祜",
        "biography": "",
        "paragraphs": [
            "七里垂钓叟，还傍钓台居。莫恨无名姓，严陵不卖鱼。"
        ],
        "notes": [
            ""
        ],
        "volume": "卷五百一十一",
        "no#": 46
    },
    {
        "title": "读曲歌五首",
        "author": "张祜",
        "biography": "",
        "paragraphs": [
            "窗中独自起，帘外独自行。愁见蜘蛛织，寻思直到明。",
            "碓上米不舂，窗中丝罢络。看渠驾去车，定是无四角。",
            "不见心相许，徒云脚漫勤。摘荷空摘叶，是底采莲人。",
            "窗外山魈立，知渠脚不多。三更机底下，摸著是谁梭。",
            "郎去摘黄瓜，郎来收赤枣。郎耕种麻地，今作西舍道。"
        ],
        "notes": [
            ""
        ],
        "volume": "卷五百一十一",
        "no#": 47
    },
    {
        "title": "玉树后庭花",
        "author": "张祜",
        "biography": "",
        "paragraphs": [
            "轻车何草草，独唱后庭花。玉座谁为主，徒悲张丽华。"
        ],
        "notes": [
            ""
        ],
        "volume": "卷五百一十一",
        "no#": 48
    },
    {
        "title": "莫愁乐",
        "author": "张祜",
        "biography": "",
        "paragraphs": [
            "侬居石城下，郎到石城游。自郎石城出，长在石城头。"
        ],
        "notes": [
            ""
        ],
        "volume": "卷五百一十一",
        "no#": 49
    },
    {
        "title": "襄阳乐",
        "author": "张祜",
        "biography": "",
        "paragraphs": [
            "大堤花月夜，长江春水流。东风正上信，春夜特来游。"
        ],
        "notes": [
            ""
        ],
        "volume": "卷五百一十一",
        "no#": 50
    },
    {
        "title": "自君之出矣",
        "author": "张祜",
        "biography": "",
        "paragraphs": [
            "自君之出矣，万物看成古。千寻葶苈枝，急奈长长苦。"
        ],
        "notes": [
            ""
        ],
        "volume": "卷五百一十一",
        "no#": 51
    },
    {
        "title": "梦江南",
        "author": "张祜",
        "biography": "",
        "paragraphs": [
            "行吟洞庭句，不见洞庭人。尽日碧江梦，江南红树春。"
        ],
        "notes": [
            ""
        ],
        "volume": "卷五百一十一",
        "no#": 52
    },
    {
        "title": "将离岳州留献徐员外",
        "author": "张祜",
        "biography": "",
        "paragraphs": [
            "高斋长对酒，下客亦沾鱼。不为江南去，还来郡北居。"
        ],
        "notes": [
            ""
        ],
        "volume": "卷五百一十一",
        "no#": 53
    },
    {
        "title": "题彭泽卢明府新楼",
        "author": "张祜",
        "biography": "",
        "paragraphs": [
            "碧落新楼迥，清池古树闲。先贤尽为宰，空看县南山。"
        ],
        "notes": [
            ""
        ],
        "volume": "卷五百一十一",
        "no#": 54
    },
    {
        "title": "赠禅师",
        "author": "张祜",
        "biography": "",
        "paragraphs": [
            "坐见三生事，宗传一衲来。已知无法说，心向定中灰。"
        ],
        "notes": [
            ""
        ],
        "volume": "卷五百一十一",
        "no#": 55
    },
    {
        "title": "江南逢故人",
        "author": "张祜",
        "biography": "",
        "paragraphs": [
            "河洛多尘事，江山半旧游。春风故人夜，又醉白苹洲。"
        ],
        "notes": [
            ""
        ],
        "volume": "卷五百一十一",
        "no#": 56
    },
    {
        "title": "松江怀古",
        "author": "张祜",
        "biography": "",
        "paragraphs": [
            "碧树吴洲远，青山震泽深。无人踪范蠡，烟水暮沉沉。"
        ],
        "notes": [
            ""
        ],
        "volume": "卷五百一十一",
        "no#": 57
    },
    {
        "title": "书愤",
        "author": "张祜",
        "biography": "",
        "paragraphs": [
            "三十未封侯，颠狂遍九州。平生镆铘剑，不报小人雠。"
        ],
        "notes": [
            ""
        ],
        "volume": "卷五百一十一",
        "no#": 58
    },
    {
        "title": "题孟处士宅",
        "author": "张祜",
        "biography": "",
        "paragraphs": [
            "高才何必贵，下位不妨贤。孟简虽持节，襄阳属浩然。"
        ],
        "notes": [
            ""
        ],
        "volume": "卷五百一十一",
        "no#": 59
    },
    {
        "title": "首阳竹",
        "author": "张祜",
        "biography": "",
        "paragraphs": [
            "首阳山下路，孤竹节长存。为问无心草，如何庇本根。"
        ],
        "notes": [
            ""
        ],
        "volume": "卷五百一十一",
        "no#": 60
    },
    {
        "title": "题僧影堂",
        "author": "张祜",
        "biography": "",
        "paragraphs": [
            "寒叶坠清霜，空帘著烬香。生前既无事，何事更悲伤。"
        ],
        "notes": [
            ""
        ],
        "volume": "卷五百一十一",
        "no#": 61
    },
    {
        "title": "边思",
        "author": "张祜",
        "biography": "",
        "paragraphs": [
            "苏武节旌尽，李陵音信稀。花当陇上发，人向陇头归。"
        ],
        "notes": [
            ""
        ],
        "volume": "卷五百一十一",
        "no#": 62
    },
    {
        "title": "题弋阳馆",
        "author": "张祜",
        "biography": "",
        "paragraphs": [
            "一叶飘然下弋阳，残霞昏日树苍苍。",
            "吴溪漫淬干将剑，却是猿声断客肠。"
        ],
        "notes": [
            ""
        ],
        "volume": "卷五百一十一",
        "no#": 63
    },
    {
        "title": "题秀师影堂",
        "author": "张祜",
        "biography": "",
        "paragraphs": [
            "阴阴古寺杉松下，记得长明一焰灯。",
            "尽日看山人不会，影堂中是别来僧。"
        ],
        "notes": [
            ""
        ],
        "volume": "卷五百一十一",
        "no#": 64
    },
    {
        "title": "赠李修源",
        "author": "张祜",
        "biography": "",
        "paragraphs": [
            "岳阳新尉晓衙参，却是傍人意未甘。",
            "昨夜与君思贾谊，长沙犹在洞庭南。"
        ],
        "notes": [
            ""
        ],
        "volume": "卷五百一十一",
        "no#": 65
    },
    {
        "title": "瓜洲闻晓角",
        "author": "张祜",
        "biography": "",
        "paragraphs": [
            "寒耿稀星照碧霄，月楼吹角夜江遥。",
            "五更人起烟霜静，一曲残声遍落潮。"
        ],
        "notes": [
            ""
        ],
        "volume": "卷五百一十一",
        "no#": 66
    },
    {
        "title": "元日仗",
        "author": "张祜",
        "biography": "",
        "paragraphs": [
            "文武千官岁仗兵，万方同轨奏升平。",
            "上皇一御含元殿，丹凤门开白日明。"
        ],
        "notes": [
            ""
        ],
        "volume": "卷五百一十一",
        "no#": 67
    },
    {
        "title": "连昌宫",
        "author": "张祜",
        "biography": "",
        "paragraphs": [
            "龙虎旌旗雨露飘，玉楼歌断碧山遥。",
            "玄宗上马太真去，红树满园香自销。"
        ],
        "notes": [
            ""
        ],
        "volume": "卷五百一十一",
        "no#": 68
    },
    {
        "title": "正月十五夜灯",
        "author": "张祜",
        "biography": "",
        "paragraphs": [
            "千门开锁万灯明，正月中旬动帝京。",
            "三百内人连袖舞，一时天上著词声。"
        ],
        "notes": [
            ""
        ],
        "volume": "卷五百一十一",
        "no#": 69
    },
    {
        "title": "上巳乐",
        "author": "张祜",
        "biography": "",
        "paragraphs": [
            "猩猩血彩系头标，天上齐声举画桡。",
            "却是内人争意切，六宫红袖一时招。"
        ],
        "notes": [
            ""
        ],
        "volume": "卷五百一十一",
        "no#": 70
    },
    {
        "title": "千秋乐",
        "author": "张祜",
        "biography": "",
        "paragraphs": [
            "八月平时花萼楼，万方同乐奏千秋。",
            "倾城人看长竿出，一伎初成赵解愁。"
        ],
        "notes": [
            ""
        ],
        "volume": "卷五百一十一",
        "no#": 71
    },
    {
        "title": "春莺啭",
        "author": "张祜",
        "biography": "",
        "paragraphs": [
            "兴庆池南柳未开，太真先把一枝梅。",
            "内人已唱春莺啭，花下傞傞软舞来。"
        ],
        "notes": [
            ""
        ],
        "volume": "卷五百一十一",
        "no#": 72
    },
    {
        "title": "大酺乐二首",
        "author": "张祜",
        "biography": "",
        "paragraphs": [
            "车驾东来值太平，大酺三日洛阳城。",
            "小儿一伎竿头绝，天下传呼万岁声。",
            "紫陌酺归日欲斜，红尘开路薛王家。",
            "双鬟笑说楼前鼓，两仗争轮好落花。"
        ],
        "notes": [
            ""
        ],
        "volume": "卷五百一十一",
        "no#": 73
    },
    {
        "title": "邠王小管",
        "author": "张祜",
        "biography": "",
        "paragraphs": [
            "虢国潜行韩国随，宜春深院映花枝。",
            "金舆远幸无人见，偷把邠王小管吹。"
        ],
        "notes": [
            ""
        ],
        "volume": "卷五百一十一",
        "no#": 74
    },
    {
        "title": "李谟笛",
        "author": "张祜",
        "biography": "",
        "paragraphs": [
            "平时东幸洛阳城，天乐宫中夜彻明。",
            "无奈李谟偷曲谱，酒楼吹笛是新声。"
        ],
        "notes": [
            ""
        ],
        "volume": "卷五百一十一",
        "no#": 75
    },
    {
        "title": "宁哥来",
        "author": "张祜",
        "biography": "",
        "paragraphs": [
            "日映宫城雾半开，太真帘下畏人猜。",
            "黄翻绰指向西树，不信宁哥回马来。"
        ],
        "notes": [
            ""
        ],
        "volume": "卷五百一十一",
        "no#": 76
    },
    {
        "title": "丁巳年仲冬月江上作",
        "author": "张祜",
        "biography": "",
        "paragraphs": [
            "南来驱马渡江𣸣，消息前年此月闻。",
            "唯是贾生先恸哭，不堪天意重阴云。"
        ],
        "notes": [
            ""
        ],
        "volume": "卷五百一十一",
        "no#": 77
    },
    {
        "title": "邺中怀古",
        "author": "张祜",
        "biography": "",
        "paragraphs": [
            "邺中城下漳河水，日夜东流莫记春。",
            "肠断宫中望陵处，不堪台上也无人。"
        ],
        "notes": [
            ""
        ],
        "volume": "卷五百一十一",
        "no#": 78
    },
    {
        "title": "读池州杜员外杜秋娘诗",
        "author": "张祜",
        "biography": "",
        "paragraphs": [
            "年少多情杜牧之，风流仍作杜秋诗。",
            "可知不是长门闭，也得相如第一词。"
        ],
        "notes": [
            ""
        ],
        "volume": "卷五百一十一",
        "no#": 79
    },
    {
        "title": "杭州开元寺牡丹",
        "author": "张祜",
        "biography": "",
        "paragraphs": [
            "浓艳初开小药栏，人人惆怅出长安。",
            "风流却是钱塘寺，不踏红尘见牡丹。"
        ],
        "notes": [
            ""
        ],
        "volume": "卷五百一十一",
        "no#": 80
    },
    {
        "title": "招徐宗偃画松石",
        "author": "张祜",
        "biography": "",
        "paragraphs": [
            "咫尺云山便出尘，我生长日自因循。",
            "凭君画取江南胜，留向东斋伴老身。"
        ],
        "notes": [
            ""
        ],
        "volume": "卷五百一十一",
        "no#": 81
    },
    {
        "title": "平阴夏日作",
        "author": "张祜",
        "biography": "",
        "paragraphs": [
            "西来渐觉细尘红，扰扰舟车路向东。",
            "可惜夏天明月夜，土山前面障南风。"
        ],
        "notes": [
            ""
        ],
        "volume": "卷五百一十一",
        "no#": 82
    },
    {
        "title": "赠处士",
        "author": "张祜",
        "biography": "",
        "paragraphs": [
            "小径上山山甚小，每怜僧院笑僧禅。",
            "人间莫道无难事，二十年来已是玄。"
        ],
        "notes": [
            ""
        ],
        "volume": "卷五百一十一",
        "no#": 83
    },
    {
        "title": "邠娘羯鼓",
        "author": "张祜",
        "biography": "",
        "paragraphs": [
            "新教邠娘羯鼓成，大酺初日最先呈。",
            "冬儿指向贞贞说，一曲干鸣两杖轻。"
        ],
        "notes": [
            ""
        ],
        "volume": "卷五百一十一",
        "no#": 84
    },
    {
        "title": "退宫人二首",
        "author": "张祜",
        "biography": "",
        "paragraphs": [
            "开元皇帝掌中怜，流落人间二十年。",
            "长说承天门上宴，百官楼下拾金钱。",
            "歌喉渐退出宫闱，泣话伶官上许归。",
            "犹说入时欢圣寿，内人初著五方衣。"
        ],
        "notes": [
            ""
        ],
        "volume": "卷五百一十一",
        "no#": 85
    },
    {
        "title": "耍娘歌",
        "author": "张祜",
        "biography": "",
        "paragraphs": [
            "宜春花夜雪千枝，妃子偷行上密随。",
            "便唤耍娘歌一曲，六宫生老是蛾眉。"
        ],
        "notes": [
            ""
        ],
        "volume": "卷五百一十一",
        "no#": 86
    },
    {
        "title": "悖拏儿舞",
        "author": "张祜",
        "biography": "",
        "paragraphs": [
            "春风南内百花时，道唱梁州急遍吹。",
            "揭手便拈金碗舞，上皇惊笑悖拏儿。"
        ],
        "notes": [
            ""
        ],
        "volume": "卷五百一十一",
        "no#": 87
    },
    {
        "title": "题灵彻上人旧房",
        "author": "张祜",
        "biography": "",
        "paragraphs": [
            "寂寞空门支道林，满堂诗板旧知音。",
            "秋风吹叶古廊下，一半绳床灯影深。"
        ],
        "notes": [
            ""
        ],
        "volume": "卷五百一十一",
        "no#": 88
    },
    {
        "title": "晚秋潼关西门作",
        "author": "张祜",
        "biography": "",
        "paragraphs": [
            "日落寒郊烟物清，古槐阴黑少人行。",
            "关门西去华山色，秦地东来河水声。"
        ],
        "notes": [
            ""
        ],
        "volume": "卷五百一十一",
        "no#": 89
    },
    {
        "title": "赠内人",
        "author": "张祜",
        "biography": "",
        "paragraphs": [
            "禁门宫树月痕过，媚眼唯看宿燕窠。",
            "斜拔玉钗灯影畔，剔开红焰救飞蛾。"
        ],
        "notes": [
            ""
        ],
        "volume": "卷五百一十一",
        "no#": 90
    },
    {
        "title": "洛中作",
        "author": "张祜",
        "biography": "",
        "paragraphs": [
            "元和天子昔平戎，惆怅金舆尚未通。",
            "尽日洛桥闲处看，秋风时节上阳宫。"
        ],
        "notes": [
            ""
        ],
        "volume": "卷五百一十一",
        "no#": 91
    },
    {
        "title": "折杨柳枝二首",
        "author": "张祜",
        "biography": "",
        "paragraphs": [
            "莫折宫前杨柳枝，玄宗曾向笛中吹。",
            "伤心日暮烟霞起，无限春愁生翠眉。",
            "凝碧池边敛翠眉，景阳楼下绾青丝。",
            "那胜妃子朝元阁，玉手和烟弄一枝。"
        ],
        "notes": [
            ""
        ],
        "volume": "卷五百一十一",
        "no#": 92
    },
    {
        "title": "华清宫四首",
        "author": "张祜",
        "biography": "",
        "paragraphs": [
            "风树离离月稍明，九天龙气在华清。",
            "宫门深锁无人觉，半夜云中羯鼓声。",
            "天阙沉沉夜未央，碧云仙曲舞霓裳。",
            "一声玉笛向空尽，月满骊山宫漏长。",
            "红树萧萧阁半开，上皇曾幸此宫来。",
            "至今风俗骊山下，村笛犹吹阿滥堆。",
            "水绕宫墙处处声，残红长绿露华清。",
            "武皇一夕梦不觉，十二玉楼空月明。"
        ],
        "notes": [
            ""
        ],
        "volume": "卷五百一十一",
        "no#": 93
    },
    {
        "title": "赠窦家小儿",
        "author": "张祜",
        "biography": "",
        "paragraphs": [
            "深绿衣裳小小人，每来听里解相亲。",
            "天生合去云霄上，一尺松栽已出尘。"
        ],
        "notes": [
            ""
        ],
        "volume": "卷五百一十一",
        "no#": 94
    },
    {
        "title": "听崔莒侍御叶家歌",
        "author": "张祜",
        "biography": "",
        "paragraphs": [
            "宛罗重縠起歌筵，活凤生花动碧烟。",
            "一声唱断无人和，触破秋云直上天。"
        ],
        "notes": [
            ""
        ],
        "volume": "卷五百一十一",
        "no#": 95
    },
    {
        "title": "长门怨",
        "author": "张祜",
        "biography": "",
        "paragraphs": [
            "日映宫墙柳色寒，笙歌遥指碧云端。",
            "珠铅滴尽无心语，强把花枝冷笑看。"
        ],
        "notes": [
            ""
        ],
        "volume": "卷五百一十一",
        "no#": 96
    },
    {
        "title": "读老庄",
        "author": "张祜",
        "biography": "",
        "paragraphs": [
            "等闲缉缀闲言语，夸向时人唤作诗。",
            "昨日偶拈庄老读，万寻山上一毫厘。"
        ],
        "notes": [
            ""
        ],
        "volume": "卷五百一十一",
        "no#": 97
    },
    {
        "title": "偶题",
        "author": "张祜",
        "biography": "",
        "paragraphs": [
            "古来名下岂虚为，李白颠狂自称时。",
            "唯恨世间无贺老，谪仙长在没人知。"
        ],
        "notes": [
            ""
        ],
        "volume": "卷五百一十一",
        "no#": 98
    },
    {
        "title": "别玉华仙侣",
        "author": "张祜",
        "biography": "",
        "paragraphs": [
            "绕舍烟霞为四邻，寒泉白石日相亲。",
            "尘机不尽住不得，珍重玉山山上人。"
        ],
        "notes": [
            ""
        ],
        "volume": "卷五百一十一",
        "no#": 99
    },
    {
        "title": "汴上送客",
        "author": "张祜",
        "biography": "",
        "paragraphs": [
            "河流西下雁南飞，楚客相逢泪湿衣。",
            "张翰思归何太切，扁舟不住又东归。"
        ],
        "notes": [
            ""
        ],
        "volume": "卷五百一十一",
        "no#": 100
    },
    {
        "title": "邮亭残花",
        "author": "张祜",
        "biography": "",
        "paragraphs": [
            "云暗山横日欲斜，邮亭下马对残花。",
            "自从身逐征西府，每到花时不在家。"
        ],
        "notes": [
            ""
        ],
        "volume": "卷五百一十一",
        "no#": 101
    },
    {
        "title": "秋时送郑侍御",
        "author": "张祜",
        "biography": "",
        "paragraphs": [
            "离鸿声怨碧云净，楚瑟调高清晓天。",
            "尽日相看俱不语，西风摇落数枝莲。"
        ],
        "notes": [
            ""
        ],
        "volume": "卷五百一十一",
        "no#": 102
    },
    {
        "title": "宿武牢关",
        "author": "张祜",
        "biography": "",
        "paragraphs": [
            "行人候晓久裴徊，不待鸡鸣未得开。",
            "堪羡寒溪自无事，潺潺一夜宿关来。"
        ],
        "notes": [
            ""
        ],
        "volume": "卷五百一十一",
        "no#": 103
    },
    {
        "title": "夜宿湓浦逢崔升",
        "author": "张祜",
        "biography": "",
        "paragraphs": [
            "江流不动月西沈，南北行人万里心。",
            "况是相逢雁天夕，星河寥落水云深。"
        ],
        "notes": [
            ""
        ],
        "volume": "卷五百一十一",
        "no#": 104
    },
    {
        "title": "京城寓怀",
        "author": "张祜",
        "biography": "",
        "paragraphs": [
            "三十年持一钓竿，偶随书荐入长安。",
            "由来不是求名者，唯待春风看牡丹。"
        ],
        "notes": [
            ""
        ],
        "volume": "卷五百一十一",
        "no#": 105
    },
    {
        "title": "集灵台二首",
        "author": "张祜",
        "biography": "",
        "paragraphs": [
            "日光斜照集灵台，红树花迎晓露开。",
            "昨夜上皇新授箓，太真含笑入帘来。",
            "虢国夫人承主恩，平明骑马入宫门。",
            "却嫌脂粉污颜色，淡扫蛾眉朝至尊。"
        ],
        "notes": [
            ""
        ],
        "volume": "卷五百一十一",
        "no#": 106
    },
    {
        "title": "感归",
        "author": "张祜",
        "biography": "",
        "paragraphs": [
            "行却江南路几千，归来不把一文钱。",
            "乡人笑我穷寒鬼，还似襄阳孟浩然。"
        ],
        "notes": [
            ""
        ],
        "volume": "卷五百一十一",
        "no#": 107
    },
    {
        "title": "偶作",
        "author": "张祜",
        "biography": "",
        "paragraphs": [
            "遍识青霄路上人，相逢只是语逡巡。",
            "可胜饮尽江南酒，岁月犹残李白身。"
        ],
        "notes": [
            ""
        ],
        "volume": "卷五百一十一",
        "no#": 108
    },
    {
        "title": "劝饮酒",
        "author": "张祜",
        "biography": "",
        "paragraphs": [
            "烧得硫黄漫学仙，未胜长付酒家钱。",
            "窦常不吃齐推乐，却在人间八十年。"
        ],
        "notes": [
            ""
        ],
        "volume": "卷五百一十一",
        "no#": 109
    },
    {
        "title": "阿鸨汤",
        "author": "张祜",
        "biography": "",
        "paragraphs": [
            "月照宫城红树芳，绿窗灯影在雕梁。",
            "金舆未到长生殿，妃子偷寻阿鸨汤。"
        ],
        "notes": [
            ""
        ],
        "volume": "卷五百一十一",
        "no#": 110
    },
    {
        "title": "马嵬坡",
        "author": "张祜",
        "biography": "",
        "paragraphs": [
            "旌旗不整奈君何，南去人稀北去多。",
            "尘土已残香粉艳，荔枝犹到马嵬坡。"
        ],
        "notes": [
            ""
        ],
        "volume": "卷五百一十一",
        "no#": 111
    },
    {
        "title": "太真香囊子",
        "author": "张祜",
        "biography": "",
        "paragraphs": [
            "蹙金妃子小花囊，销耗胸前结旧香。",
            "谁为君王重解得，一生遗恨系心肠。"
        ],
        "notes": [
            ""
        ],
        "volume": "卷五百一十一",
        "no#": 112
    },
    {
        "title": "雨霖铃",
        "author": "张祜",
        "biography": "",
        "paragraphs": [
            "雨霖铃夜却归秦，犹见张徽一曲新。",
            "长说上皇和泪教，月明南内更无人。"
        ],
        "notes": [
            ""
        ],
        "volume": "卷五百一十一",
        "no#": 113
    },
    {
        "title": "听歌二首",
        "author": "张祜",
        "biography": "",
        "paragraphs": [
            "儿郎漫说转喉轻，须待情来意自生。",
            "只是眼前丝竹和，大家声里唱新声。",
            "十二年前边塞行，坐中无语叹歌情。",
            "不堪昨夜先垂泪，西去阳关第一声。"
        ],
        "notes": [
            ""
        ],
        "volume": "卷五百一十一",
        "no#": 114
    },
    {
        "title": "听筝",
        "author": "张祜",
        "biography": "",
        "paragraphs": [
            "十指纤纤玉笋红，雁行轻遏翠弦中。",
            "分明似说长城苦，水咽云寒一夜风。"
        ],
        "notes": [
            ""
        ],
        "volume": "卷五百一十一",
        "no#": 115
    },
    {
        "title": "王家琵琶",
        "author": "张祜",
        "biography": "",
        "paragraphs": [
            "金屑檀槽玉腕明，子弦轻撚为多情。",
            "只愁拍尽凉州破，画出风雷是拨声。"
        ],
        "notes": [
            ""
        ],
        "volume": "卷五百一十一",
        "no#": 116
    },
    {
        "title": "李家柘枝",
        "author": "张祜",
        "biography": "",
        "paragraphs": [
            "红铅拂脸细腰人，金绣罗衫软著身。",
            "长恐舞时残拍尽，却思云雨更无因。"
        ],
        "notes": [
            ""
        ],
        "volume": "卷五百一十一",
        "no#": 117
    },
    {
        "title": "楚州韦中丞箜篌",
        "author": "张祜",
        "biography": "",
        "paragraphs": [
            "千重钩锁撼金铃，万颗真珠泻玉瓶。",
            "恰值满堂人欲醉，甲光才触一时醒。"
        ],
        "notes": [
            ""
        ],
        "volume": "卷五百一十一",
        "no#": 118
    },
    {
        "title": "边上逢歌者",
        "author": "张祜",
        "biography": "",
        "paragraphs": [
            "垂老秋歌出塞庭，遏云相付旧秦青。",
            "少年翻掷新声尽，却向人前侧耳听。"
        ],
        "notes": [
            ""
        ],
        "volume": "卷五百一十一",
        "no#": 119
    },
    {
        "title": "马嵬归",
        "author": "张祜",
        "biography": "",
        "paragraphs": [
            "云愁鸟恨驿坡前，孑孑龙旗指望贤。",
            "无复一生重语事，柘黄衫袖掩潸然。"
        ],
        "notes": [
            ""
        ],
        "volume": "卷五百一十一",
        "no#": 120
    },
    {
        "title": "塞上闻笛",
        "author": "张祜",
        "biography": "",
        "paragraphs": [
            "一夜梅花笛里飞，冷沙晴槛月光辉。",
            "北风吹尽向何处，高入塞云燕雁稀。"
        ],
        "notes": [
            ""
        ],
        "volume": "卷五百一十一",
        "no#": 121
    },
    {
        "title": "经旧游",
        "author": "张祜",
        "biography": "",
        "paragraphs": [
            "去年来送行人处，依旧虫声古岸南。",
            "斜日照溪云影断，水葓花穗倒空潭。"
        ],
        "notes": [
            ""
        ],
        "volume": "卷五百一十一",
        "no#": 122
    },
    {
        "title": "东山寺",
        "author": "张祜",
        "biography": "",
        "paragraphs": [
            "寒色苍苍老柏风，石苔清滑露光融。",
            "半夜四山钟磬尽，水精宫殿月玲珑。"
        ],
        "notes": [
            ""
        ],
        "volume": "卷五百一十一",
        "no#": 123
    },
    {
        "title": "峰顶寺",
        "author": "张祜",
        "biography": "",
        "paragraphs": [
            "月明如水山头寺，仰面看天石上行。",
            "夜半深廊人语定，一枝松动鹤来声。"
        ],
        "notes": [
            ""
        ],
        "volume": "卷五百一十一",
        "no#": 124
    },
    {
        "title": "题润州鹤林寺",
        "author": "张祜",
        "biography": "",
        "paragraphs": [
            "古寺名僧多异时，道情虚遣俗情悲。",
            "千年鹤在市朝变，来去旧山人不知。"
        ],
        "notes": [
            ""
        ],
        "volume": "卷五百一十一",
        "no#": 125
    },
    {
        "title": "题胜上人山房",
        "author": "张祜",
        "biography": "",
        "paragraphs": [
            "清昼房廊山半开，一瓶新汲洒莓苔。",
            "古松百尺始生叶，飒飒风声天上来。"
        ],
        "notes": [
            ""
        ],
        "volume": "卷五百一十一",
        "no#": 126
    },
    {
        "title": "李夫人词",
        "author": "张祜",
        "biography": "",
        "paragraphs": [
            "延年不语望三星，莫说夫人上涕零。",
            "争奈世间惆怅在，甘泉宫夜看图形。"
        ],
        "notes": [
            ""
        ],
        "volume": "卷五百一十一",
        "no#": 127
    },
    {
        "title": "题金陵渡",
        "author": "张祜",
        "biography": "",
        "paragraphs": [
            "金陵津渡小山楼，一宿行人自可愁。",
            "潮落夜江斜月里，两三星火是瓜州。"
        ],
        "notes": [
            ""
        ],
        "volume": "卷五百一十一",
        "no#": 128
    },
    {
        "title": "过阴陵",
        "author": "张祜",
        "biography": "",
        "paragraphs": [
            "壮士凄惶到山下，行人惆怅上山头。",
            "生前此路已迷失，寂寞孤魂何处游。"
        ],
        "notes": [
            ""
        ],
        "volume": "卷五百一十一",
        "no#": 129
    },
    {
        "title": "纵游淮南",
        "author": "张祜",
        "biography": "",
        "paragraphs": [
            "十里长街市井连，月明桥上看神仙。",
            "人生只合扬州死，禅智山光好墓田。"
        ],
        "notes": [
            ""
        ],
        "volume": "卷五百一十一",
        "no#": 130
    },
    {
        "title": "登乐游原",
        "author": "张祜",
        "biography": "",
        "paragraphs": [
            "几年诗酒滞江干，水积云重思万端。",
            "今日南方惆怅尽，乐游原上见长安。"
        ],
        "notes": [
            ""
        ],
        "volume": "卷五百一十一",
        "no#": 131
    },
    {
        "title": "过石头城",
        "author": "张祜",
        "biography": "",
        "paragraphs": [
            "累累墟墓葬西原，六代同归蔓草根。",
            "唯是岁华流尽处，石头城下水千痕。"
        ],
        "notes": [
            ""
        ],
        "volume": "卷五百一十一",
        "no#": 132
    },
    {
        "title": "黄蜀葵花",
        "author": "张祜",
        "biography": "",
        "paragraphs": [
            "名花八叶嫩黄金，色照书窗透竹林。",
            "无奈美人闲把嗅，直疑檀口印中心。"
        ],
        "notes": [
            ""
        ],
        "volume": "卷五百一十一",
        "no#": 133
    },
    {
        "title": "杨花",
        "author": "张祜",
        "biography": "",
        "paragraphs": [
            "散乱随风处处匀，庭前几日雪花新。",
            "无端惹著潘郎鬓，惊杀绿窗红粉人。"
        ],
        "notes": [
            ""
        ],
        "volume": "卷五百一十一",
        "no#": 134
    },
    {
        "title": "蔷薇花",
        "author": "张祜",
        "biography": "",
        "paragraphs": [
            "晓风抹尽燕支颗，夜雨催成蜀锦机。",
            "当昼开时正明媚，故乡疑是买臣归。"
        ],
        "notes": [
            ""
        ],
        "volume": "卷五百一十一",
        "no#": 135
    },
    {
        "title": "戏颜郎中猎",
        "author": "张祜",
        "biography": "",
        "paragraphs": [
            "忽闻射猎出军城，人著戎衣马带缨。",
            "倒把角弓呈一箭，满川狐兔当头行。"
        ],
        "notes": [
            ""
        ],
        "volume": "卷五百一十一",
        "no#": 136
    },
    {
        "title": "江上旅泊呈杜员外",
        "author": "张祜",
        "biography": "",
        "paragraphs": [
            "牛渚南来沙岸长，远吟佳句望池阳。",
            "野人未必非毛遂，太守还须是孟尝。"
        ],
        "notes": [
            ""
        ],
        "volume": "卷五百一十一",
        "no#": 137
    },
    {
        "title": "容儿钵头",
        "author": "张祜",
        "biography": "",
        "paragraphs": [
            "争走金车叱鞅牛，笑声唯是说千秋。",
            "两边角子羊门里，犹学容儿弄钵头。"
        ],
        "notes": [
            ""
        ],
        "volume": "卷五百一十一",
        "no#": 138
    },
    {
        "title": "热戏乐",
        "author": "张祜",
        "biography": "",
        "paragraphs": [
            "热戏争心剧火烧，铜槌暗热不相饶。",
            "上皇失喜宁王笑，百尺幢竿果动摇。"
        ],
        "notes": [
            ""
        ],
        "volume": "卷五百一十一",
        "no#": 139
    },
    {
        "title": "玉环琵琶",
        "author": "张祜",
        "biography": "",
        "paragraphs": [
            "宫楼一曲琵琶声，满眼云山是去程。",
            "回顾段师非汝意，玉环休把恨分明。"
        ],
        "notes": [
            ""
        ],
        "volume": "卷五百一十一",
        "no#": 140
    },
    {
        "title": "题酸枣驿前碑",
        "author": "张祜",
        "biography": "",
        "paragraphs": [
            "苍苔古涩自雕疏，谁道中郎笔力余。",
            "长爱当时遇王粲，每来碑下不关书。"
        ],
        "notes": [
            ""
        ],
        "volume": "卷五百一十一",
        "no#": 141
    },
    {
        "title": "题朱兵曹山居",
        "author": "张祜",
        "biography": "",
        "paragraphs": [
            "朱氏西斋万卷书，水门山阔自高疏。",
            "我来穿穴非无意，愿向君家作壁鱼。"
        ],
        "notes": [
            ""
        ],
        "volume": "卷五百一十一",
        "no#": 142
    },
    {
        "title": "题画僧二首",
        "author": "张祜",
        "biography": "",
        "paragraphs": [
            "骨峭情高彼岸人，一杯长泛海为津。",
            "僧仪又入清流品，却恐前生是许询。",
            "瘦颈隆肩碧眼生，翰林亲赞虎头能。",
            "终年不语看如意，似证禅心入大乘。"
        ],
        "notes": [
            ""
        ],
        "volume": "卷五百一十一",
        "no#": 143
    },
    {
        "title": "送走马使",
        "author": "张祜",
        "biography": "",
        "paragraphs": [
            "新样花文配蜀罗，同心双带蹙金蛾。",
            "惯将喉舌传军好，马迹铃声遍两河。"
        ],
        "notes": [
            ""
        ],
        "volume": "卷五百一十一",
        "no#": 144
    },
    {
        "title": "题御沟",
        "author": "张祜",
        "biography": "",
        "paragraphs": [
            "万树垂杨拂御沟，溶溶漾漾绕神州。",
            "都缘济物心无阻，从此恩波处处流。"
        ],
        "notes": [
            ""
        ],
        "volume": "卷五百一十一",
        "no#": 145
    },
    {
        "title": "题青龙寺",
        "author": "张祜",
        "biography": "",
        "paragraphs": [
            "二十年沈沧海间，一游京国也应闲。",
            "人人尽到求名处，独向青龙寺看山。"
        ],
        "notes": [
            ""
        ],
        "volume": "卷五百一十一",
        "no#": 146
    },
    {
        "title": "硫黄",
        "author": "张祜",
        "biography": "",
        "paragraphs": [
            "一粒硫黄入贵门，寝堂深处问玄言。",
            "时人尽说韦山甫，昨日余干吊子孙。"
        ],
        "notes": [
            ""
        ],
        "volume": "卷五百一十一",
        "no#": 147
    },
    {
        "title": "散花楼",
        "author": "张祜",
        "biography": "",
        "paragraphs": [
            "锦江城外锦城头，回望秦川上轸忧。",
            "正值血魂来梦里，杜鹃声在散花楼。"
        ],
        "notes": [
            ""
        ],
        "volume": "卷五百一十一",
        "no#": 148
    },
    {
        "title": "王家五弦",
        "author": "张祜",
        "biography": "",
        "paragraphs": [
            "五条弦出万端情，撚拨间关漫态生。",
            "唯羡风流田太守，小金铃子耳边鸣。"
        ],
        "notes": [
            ""
        ],
        "volume": "卷五百一十一",
        "no#": 149
    },
    {
        "title": "听薛阳陶吹芦管",
        "author": "张祜",
        "biography": "",
        "paragraphs": [
            "紫清人下薛阳陶，末曲新笳调更高。",
            "无奈一声天外绝，百年已死断肠刀。"
        ],
        "notes": [
            ""
        ],
        "volume": "卷五百一十一",
        "no#": 150
    },
    {
        "title": "过汾水关",
        "author": "张祜",
        "biography": "",
        "paragraphs": [
            "千里南来背日行，关门无事一侯嬴。",
            "山根百尺路前去，十夜耳中汾水声。"
        ],
        "notes": [
            ""
        ],
        "volume": "卷五百一十一",
        "no#": 151
    },
    {
        "title": "樱桃",
        "author": "张祜",
        "biography": "",
        "paragraphs": [
            "石榴未拆梅犹小，爱此山花四五株。",
            "斜日庭前风袅袅，碧油千片漏红珠。"
        ],
        "notes": [
            ""
        ],
        "volume": "卷五百一十一",
        "no#": 152
    },
    {
        "title": "酬凌秀才惠枕",
        "author": "张祜",
        "biography": "",
        "paragraphs": [
            "八寸黄杨惠不轻，虎头光照簟文清。",
            "空心想此缘成梦，拔剑灯前一夜行。"
        ],
        "notes": [
            ""
        ],
        "volume": "卷五百一十一",
        "no#": 153
    },
    {
        "title": "感春申君",
        "author": "张祜",
        "biography": "",
        "paragraphs": [
            "薄俗何心议感恩，谄容卑迹赖君门。",
            "春申还道三千客，寂寞无人杀李园。"
        ],
        "notes": [
            ""
        ],
        "volume": "卷五百一十一",
        "no#": 154
    },
    {
        "title": "孟才人叹",
        "author": "张祜",
        "biography": "",
        "paragraphs": [
            "偶因歌态咏娇嚬，传唱宫中十二春。",
            "却为一声河满子，下泉须吊旧才人。"
        ],
        "notes": [
            ""
        ],
        "volume": "卷五百一十一",
        "no#": 155
    },
    {
        "title": "听简上人吹芦管三首",
        "author": "张祜",
        "biography": "",
        "paragraphs": [
            "蜀国僧吹芦一枝，陇西游客泪先垂。",
            "至今留得新声在，却为中原人不知。",
            "细芦僧管夜沉沉，越鸟巴猿寄恨吟。",
            "吹到耳边声尽处，一条丝断碧云心。",
            "月落江城树绕鸦，一声芦管是天涯。",
            "分明西国人来说，赤佛堂西是汉家。"
        ],
        "notes": [
            ""
        ],
        "volume": "卷五百一十一",
        "no#": 156
    },
    {
        "title": "听岳州徐员外弹琴",
        "author": "张祜",
        "biography": "",
        "paragraphs": [
            "玉律潜符一古琴，哲人心见圣人心。",
            "尽日南风似遗意，九疑猿鸟满山吟。"
        ],
        "notes": [
            ""
        ],
        "volume": "卷五百一十一",
        "no#": 157
    },
    {
        "title": "钩弋夫人词",
        "author": "张祜",
        "biography": "",
        "paragraphs": [
            "惆怅云陵事不回，万金重更筑仙台。",
            "莫言天上无消息，犹是夫人作鸟来。"
        ],
        "notes": [
            ""
        ],
        "volume": "卷五百一十一",
        "no#": 158
    },
    {
        "title": "鸿沟",
        "author": "张祜",
        "biography": "",
        "paragraphs": [
            "龙蛇百战争天下，各制雄心指此沟。",
            "宁似九州分国土，地图初割海中流。"
        ],
        "notes": [
            ""
        ],
        "volume": "卷五百一十一",
        "no#": 159
    },
    {
        "title": "悲纳铁",
        "author": "张祜",
        "biography": "",
        "paragraphs": [
            "长闻为政古诸侯，使佩刀人尽佩牛。",
            "谁谓今来正耕垦，却销农器作戈矛。"
        ],
        "notes": [
            ""
        ],
        "volume": "卷五百一十一",
        "no#": 160
    },
    {
        "title": "胡渭州",
        "author": "张祜",
        "biography": "",
        "paragraphs": [
            "亭亭孤月照行舟，寂寂长江万里流。",
            "乡国不知何处是，云山漫漫使人愁。"
        ],
        "notes": [
            ""
        ],
        "volume": "卷五百一十一",
        "no#": 161
    },
    {
        "title": "破阵乐",
        "author": "张祜",
        "biography": "",
        "paragraphs": [
            "秋风四面足风沙，塞外征人暂别家。",
            "千里不辞行路远，时光早晚到天涯。"
        ],
        "notes": [
            ""
        ],
        "volume": "卷五百一十一",
        "no#": 162
    },
    {
        "title": "枫桥",
        "author": "张祜",
        "biography": "",
        "paragraphs": [
            "长洲苑外草萧萧，却算游城岁月遥。",
            "唯有别时今不忘，暮烟疏雨过枫桥。"
        ],
        "notes": [
            ""
        ],
        "volume": "卷五百一十一",
        "no#": 163
    },
    {
        "title": "句",
        "author": "张祜",
        "biography": "",
        "paragraphs": [
            "万国见清道，一身成白头。（《上令狐相公》。",
            "以下见《纪事》）",
            "此地荣辱盛，岂宜山中人。",
            "椿儿绕树春园里，桂子寻花夜月中。",
            "一身扶杖二儿随。",
            "夏雨莲苞破，秋风桂子凋。（《题天竺寺》。",
            "以下并见《海录碎事》）",
            "杜鹃花发杜鹃叫，乌臼花生乌臼啼。",
            "茶风无奈笔，酒秃不胜簪。"
        ],
        "notes": [
            ""
        ],
        "volume": "卷五百一十一",
        "no#": 164
    }
]