[
    {
        "title": "从军行五首",
        "author": "皎然",
        "biography": "",
        "paragraphs": [
            "候骑出纷纷，元戎霍冠军。汉鞞秋聒地，羌火昼烧云。",
            "万里戈城合，三边羽檄分。乌孙驱未尽，肯顾辽阳勋。",
            "韩旆拂丹霄，汉军新破辽。红尘驱卤簿，白羽拥嫖姚。",
            "战苦军犹乐，功高将不骄。至今丁零塞，朔吹空萧萧。",
            "百万逐呼韩，频年不解鞍。兵屯绝漠暗，马饮浊河干。",
            "破虏功未录，劳师力已殚。须防肘腋下，飞祸出无端。",
            "飞将下天来，奇谋阃外裁。水心龙剑动，地肺雁山开。",
            "望气燕师锐，当锋虏阵摧。从今射雕骑，不敢过云堆。",
            "黄纸君王诏，青泥校尉书。誓师张虎落，选将擐犀渠。",
            "雾暗津蒲失，天寒塞柳疏。横行十万骑，欲扫虏尘余。"
        ],
        "notes": [
            ""
        ],
        "volume": "卷八百二十",
        "no#": 1
    },
    {
        "title": "陇头水二首",
        "author": "皎然",
        "biography": "",
        "paragraphs": [
            "陇头水欲绝，陇水不堪闻。碎影摇枪垒，寒声咽幔军。",
            "素从盐海积，绿带柳城分。日落天边望，逶迤入塞云。",
            "秦陇逼氐羌，征人去未央。如何幽咽水，并欲断君肠。",
            "西注悲穷漠，东分忆故乡。旅魂声搅乱，无梦到咸阳。"
        ],
        "notes": [
            ""
        ],
        "volume": "卷八百二十",
        "no#": 2
    },
    {
        "title": "塞下曲二首",
        "author": "皎然",
        "biography": "",
        "paragraphs": [
            "寒塞无因见落梅，胡人吹入笛声来。",
            "劳劳亭上春应度，夜夜城南战未回。",
            "都护今年破武威，胡沙万里鸟空飞。",
            "旄竿瀚海扫云出，毡骑天山蹋雪归。"
        ],
        "notes": [
            ""
        ],
        "volume": "卷八百二十",
        "no#": 3
    },
    {
        "title": "览史",
        "author": "皎然",
        "biography": "",
        "paragraphs": [
            "黄绮皆皓发，秦时隐商山。嘉谋匡帝道，高步游天关。",
            "不爱珪组絏，却思林壑还。放歌长松下，日与孤云闲。"
        ],
        "notes": [
            ""
        ],
        "volume": "卷八百二十",
        "no#": 4
    },
    {
        "title": "咏史",
        "author": "皎然",
        "biography": "",
        "paragraphs": [
            "独负高世资，冥冥寄浮俗。卞子去不归，何人辩荆玉。",
            "鬻舂意不浅，污迹身岂辱。鸾铩乐迍邅，虬蟠甘窘束。",
            "五噫谲且正，可以见心曲。"
        ],
        "notes": [
            ""
        ],
        "volume": "卷八百二十",
        "no#": 5
    },
    {
        "title": "咏史",
        "author": "皎然",
        "biography": "",
        "paragraphs": [
            "田氏门下客，冯公众中贱。一朝市义还，百代名独擅。",
            "始知下客不可轻，能使主人功业成。借问高车与珠履，"
        ],
        "notes": [
            ""
        ],
        "volume": "卷八百二十",
        "no#": 6
    },
    {
        "title": "读张曲江集",
        "author": "皎然",
        "biography": "",
        "paragraphs": [
            "相公乃天盖，人文佐生成。立程正颓靡，绎思何纵横。",
            "春杼弄缃绮，阳林敷玉英。飘然飞动姿，邈矣高简情。",
            "后辈惊失步，前修敢争衡。始欣耳目远，再使机虑清。",
            "体正力已全，理精识何妙。昔年歌阳春，徒推郢中调。",
            "今朝听鸾凤，岂独羡门啸。帝命镇雄州，待济寄上流。",
            "才兼荆衡秀，气助潇湘秋。逸荡子山匹，经奇文畅俦。",
            "沈吟未终卷，变态纷难数。曜耳代明珰，袭衣同芳杜。",
            "愔愔闻玉磬，寤寐在灵府。"
        ],
        "notes": [
            ""
        ],
        "volume": "卷八百二十",
        "no#": 7
    },
    {
        "title": "奉酬陆使君见过，各赋院中一物，得江蓠",
        "author": "皎然",
        "biography": "",
        "paragraphs": [
            "江蓠生古砌，花每落禅床。嘉客未采掇，空门自馨香。",
            "名因诗目见，色对道心忘。不遇陆内史，谁知殊众芳。"
        ],
        "notes": [
            ""
        ],
        "volume": "卷八百二十",
        "no#": 8
    },
    {
        "title": "赋得谢墅送王长史",
        "author": "皎然",
        "biography": "",
        "paragraphs": [
            "世业西山墅，移家长我身。萧疏遗树老，寂寞废田春。",
            "车巷伤前辙，篱沟忆旧邻。何堪再过日，更送北归人。"
        ],
        "notes": [
            ""
        ],
        "volume": "卷八百二十",
        "no#": 9
    },
    {
        "title": "夏日同崔使君论登城楼赋得远山",
        "author": "皎然",
        "biography": "",
        "paragraphs": [
            "远山湖上小，青翠望依稀。才向窗中列，还从林表微。",
            "色浓春草在，峰起夏云归。不是蓬莱岛，如何人去稀。"
        ],
        "notes": [
            ""
        ],
        "volume": "卷八百二十",
        "no#": 10
    },
    {
        "title": "咏数探得七",
        "author": "皎然",
        "biography": "",
        "paragraphs": [
            "邹子谭天岁，黄童对日年。求真初作传，炼魄已成仙。",
            "鹤驾迎缑岭，星桥下蜀川。逢君竹林客，相对弄清弦。"
        ],
        "notes": [
            ""
        ],
        "volume": "卷八百二十",
        "no#": 11
    },
    {
        "title": "奉同颜使君真卿送李侍御萼，赋得荻塘路",
        "author": "皎然",
        "biography": "",
        "paragraphs": [
            "落日车遥遥，客心在归路。细草暗回塘，春泉萦古渡。",
            "遗踪叹芜没，远道悲去住。寂寞荻花空，行人别无数。"
        ],
        "notes": [
            ""
        ],
        "volume": "卷八百二十",
        "no#": 12
    },
    {
        "title": "《赋颜氏古今一事，得晋仙传》，送颜逸",
        "author": "皎然",
        "biography": "",
        "paragraphs": [
            "曾看颜氏传，多记晋时仙。却忆桐君老，俱还桂父年。",
            "青春留鬓发，白日向云烟。远别赍遗简，囊中有几篇。"
        ],
        "notes": [
            ""
        ],
        "volume": "卷八百二十",
        "no#": 13
    },
    {
        "title": "赋得石梁泉送崔逵",
        "author": "皎然",
        "biography": "",
        "paragraphs": [
            "架石通霞壁，悬崖散碧沙。天晴虹影渡，风细练文斜。",
            "举陟幽期阻，沿洄客意赊。河梁非此路，别恨亦无涯。"
        ],
        "notes": [
            ""
        ],
        "volume": "卷八百二十",
        "no#": 14
    },
    {
        "title": "赋得夜雨滴空阶，送陆羽归龙山",
        "author": "皎然",
        "biography": "",
        "paragraphs": [
            "闲阶夜雨滴，偏入别情中。断续清猿应，淋漓候馆空。",
            "气令烦虑散，时与早秋同。归客龙山道，东来杂好风。"
        ],
        "notes": [
            ""
        ],
        "volume": "卷八百二十",
        "no#": 15
    },
    {
        "title": "赋得灯心送李侍御萼",
        "author": "皎然",
        "biography": "",
        "paragraphs": [
            "灯心生众草，因有始知芳。彩妓窗偏丽，金桃动更香。",
            "花惊春未尽，焰喜夜初长。别后空离室，何人借末光。"
        ],
        "notes": [
            ""
        ],
        "volume": "卷八百二十",
        "no#": 16
    },
    {
        "title": "赋得竹如意送详师赴讲",
        "author": "皎然",
        "biography": "",
        "paragraphs": [
            "缥竹湘南美，吾师尚毁形。仍留负霜节，不变在林青。",
            "每入杨枝手，因谈贝叶经。谁期沃州讲，持此别东亭。"
        ],
        "notes": [
            ""
        ],
        "volume": "卷八百二十",
        "no#": 17
    },
    {
        "title": "《听素法师讲法华经》",
        "author": "皎然",
        "biography": "",
        "paragraphs": [
            "法子出西秦，名齐漆道人。才敷药草义，便见雪山春。",
            "护讲龙来远，闻经鹤下频。应机如一雨，谁不涤心尘。"
        ],
        "notes": [
            ""
        ],
        "volume": "卷八百二十",
        "no#": 18
    },
    {
        "title": "咏敡上人座右画松",
        "author": "皎然",
        "biography": "",
        "paragraphs": [
            "写得长松意，千寻数尺中。翠阴疑背日，寒色欲生风。",
            "真树孤标在，高人立操同。一枝遥可折，吾欲问生公。"
        ],
        "notes": [
            ""
        ],
        "volume": "卷八百二十",
        "no#": 19
    },
    {
        "title": "夏日登观农楼和崔使君",
        "author": "皎然",
        "biography": "",
        "paragraphs": [
            "片雨拂簷楹，烦襟四坐清。霏微过麦陇，萧散傍莎城。",
            "静爱和花落，幽闻入竹声。朝观趣无限，高咏寄深情。"
        ],
        "notes": [
            ""
        ],
        "volume": "卷八百二十",
        "no#": 20
    },
    {
        "title": "妙喜寺逵公院赋得夜磬送吕评事",
        "author": "皎然",
        "biography": "",
        "paragraphs": [
            "一磬寒山至，凝心转清越。细和虚籁尽，疏绕悬泉发。",
            "在夜吟更长，停空韵难绝。幽僧悟深定，归客忘远别。",
            "寂历无性中，真声何起灭。"
        ],
        "notes": [
            ""
        ],
        "volume": "卷八百二十",
        "no#": 21
    },
    {
        "title": "咏小瀑布",
        "author": "皎然",
        "biography": "",
        "paragraphs": [
            "瀑布小更奇，潺湲二三尺。细脉穿乱沙，丛声咽危石。",
            "初因智者赏，果会幽人迹。不向定中闻，那知我心寂。"
        ],
        "notes": [
            ""
        ],
        "volume": "卷八百二十",
        "no#": 22
    },
    {
        "title": "仙女台",
        "author": "皎然",
        "biography": "",
        "paragraphs": [
            "寂寂旧桑田，谁家女得仙。应无鸡犬在，空有子孙传。",
            "古木花犹发，荒台路未迁。暮来云一片，疑是欲归年。"
        ],
        "notes": [
            ""
        ],
        "volume": "卷八百二十",
        "no#": 23
    },
    {
        "title": "灵澈上人何山寺七贤石诗",
        "author": "皎然",
        "biography": "",
        "paragraphs": [
            "七石配七贤，隐僧山上移。石性殊磊落，君子又高奇。",
            "跂禅服宜坏，坐客冠可隳。夜倚月树影，昼倾风竹枝。",
            "集质患追琢，表顽用磷缁。佚火玉亦害，块然长在兹。"
        ],
        "notes": [
            ""
        ],
        "volume": "卷八百二十",
        "no#": 24
    },
    {
        "title": "潘丞孩子",
        "author": "皎然",
        "biography": "",
        "paragraphs": [
            "爱子性情奇，初生玉树枝。人曾天上见，名向月中知。",
            "我识婴儿意，何须待佩觿。"
        ],
        "notes": [
            ""
        ],
        "volume": "卷八百二十",
        "no#": 25
    },
    {
        "title": "南池杂咏五首：水月",
        "author": "皎然",
        "biography": "",
        "paragraphs": [
            "夜夜池上观，禅身坐月边。虚无色可取，皎洁意难传。",
            "若向空心了，长如影正圆。"
        ],
        "notes": [
            ""
        ],
        "volume": "卷八百二十",
        "no#": 26
    },
    {
        "title": "南池杂咏五首：溪云",
        "author": "皎然",
        "biography": "",
        "paragraphs": [
            "舒卷意何穷，萦流复带空。有形不累物，无迹去随风。",
            "莫怪长相逐，飘然与我同。"
        ],
        "notes": [
            ""
        ],
        "volume": "卷八百二十",
        "no#": 27
    },
    {
        "title": "南池杂咏五首：虚舟",
        "author": "皎然",
        "biography": "",
        "paragraphs": [
            "虚舟动又静，忽似去逢时。触物知无迕，为梁幸见遗。",
            "因风到此岸，非有济川期。"
        ],
        "notes": [
            ""
        ],
        "volume": "卷八百二十",
        "no#": 28
    },
    {
        "title": "南池杂咏五首：寒山",
        "author": "皎然",
        "biography": "",
        "paragraphs": [
            "侵空撩乱色，独爱我中峰。无事负轻策，闲行蹑幽踪。",
            "众山摇落尽，寒翠更重重。"
        ],
        "notes": [
            ""
        ],
        "volume": "卷八百二十",
        "no#": 29
    },
    {
        "title": "南池杂咏五首：寒竹",
        "author": "皎然",
        "biography": "",
        "paragraphs": [
            "袅袅孤生竹，独立山中雪。苍翠摇动风，婵娟带寒月。",
            "狂花不相似，还共凌冬发。"
        ],
        "notes": [
            ""
        ],
        "volume": "卷八百二十",
        "no#": 30
    },
    {
        "title": "望远村",
        "author": "皎然",
        "biography": "",
        "paragraphs": [
            "林杪不可分，水步遥难辨。一片山翠边，依稀见村远。"
        ],
        "notes": [
            ""
        ],
        "volume": "卷八百二十",
        "no#": 31
    },
    {
        "title": "惜暮景",
        "author": "皎然",
        "biography": "",
        "paragraphs": [
            "疏阴花不动，片景松梢度。夏日旧来长，佳游何易暮。"
        ],
        "notes": [
            ""
        ],
        "volume": "卷八百二十",
        "no#": 32
    },
    {
        "title": "效古",
        "author": "皎然",
        "biography": "",
        "paragraphs": [
            "日出天地正，煌煌辟晨曦。六龙驱群动，古今无尽时。",
            "夸父亦何愚，竞走先自疲。饮干咸池水，折尽扶桑枝。",
            "渴死化爝火，嗟嗟徒尔为。空留邓林在，折尽令人嗤。"
        ],
        "notes": [
            ""
        ],
        "volume": "卷八百二十",
        "no#": 33
    },
    {
        "title": "古别离",
        "author": "皎然",
        "biography": "",
        "paragraphs": [
            "太湖三山口，吴王在时道。寂寞千载心，无人见春草。",
            "谁识缄怨者，持此伤怀抱。孤舟畏狂风，一点宿烟岛。",
            "望所思兮若何，月荡漾兮空波。云离离兮北断，",
            "春风胡为兮塞路，使我归梦兮撩乱。"
        ],
        "notes": [
            ""
        ],
        "volume": "卷八百二十",
        "no#": 34
    },
    {
        "title": "拟长安春词",
        "author": "皎然",
        "biography": "",
        "paragraphs": [
            "春信在河源，春风荡妾魂。春歌杂𫛸鴂，春梦绕轘辕。",
            "春絮愁偏满，春丝闷更繁。春期不可定，春曲懒新翻。"
        ],
        "notes": [
            ""
        ],
        "volume": "卷八百二十",
        "no#": 35
    },
    {
        "title": "效古",
        "author": "皎然",
        "biography": "",
        "paragraphs": [
            "思君转战度交河，强弄胡琴不成曲。日落应愁陇底难，"
        ],
        "notes": [
            ""
        ],
        "volume": "卷八百二十",
        "no#": 36
    },
    {
        "title": "昭君怨",
        "author": "皎然",
        "biography": "",
        "paragraphs": [
            "自倚婵娟望主恩，谁知美恶忽相翻。",
            "黄金不买汉宫貌，青冢空埋胡地魂。"
        ],
        "notes": [
            ""
        ],
        "volume": "卷八百二十",
        "no#": 37
    },
    {
        "title": "铜雀妓",
        "author": "皎然",
        "biography": "",
        "paragraphs": [
            "强开尊酒向陵看，忆得君王旧日欢。",
            "不觉余歌悲自断，非关艳曲转声难。"
        ],
        "notes": [
            ""
        ],
        "volume": "卷八百二十",
        "no#": 38
    },
    {
        "title": "长门怨",
        "author": "皎然",
        "biography": "",
        "paragraphs": [
            "春风日日闭长门，摇荡春心似梦魂。",
            "谁遣花开只笑妾，不如桃李正无言。"
        ],
        "notes": [
            ""
        ],
        "volume": "卷八百二十",
        "no#": 39
    },
    {
        "title": "哭吴县房耸明府",
        "author": "皎然",
        "biography": "",
        "paragraphs": [
            "仁人迈厚德，可谓名实全。抚迹若疏旷，会心极精研。",
            "履危节讵屈，著论识不偏。恨以荣级浅，嘉猷未及宣。",
            "伊人期远大，志业难比肩。昭世既合并，吾君藉陶甄。",
            "奈何明明理，与善徒空诠。征教或稽圣，穷源反问天。",
            "一官自吴邑，六翮委江壖。始是牵丝日，翻成撤瑟年。",
            "金膏果不就，玉佩长此捐。倚伏信冥昧，夭修惊后先。",
            "安知忘情子，爱网素已褰。为有深仁感，遂令真性迁。",
            "心悲空林下，泪洒秋景前。夫子寡兄弟，抚孤伤藐然。",
            "倾云为惨结，吊鹤共联翩。割念命归驾，诀词向空筵。",
            "树桃阴始合，爱客位常悬。幡然远行时，崇望归朝旋。",
            "悟兹欢宴隔，哀被岁月延。书带变芳草，履痕移绿钱。",
            "冥期傥可逢，生尽会无缘。幸愿示因业，代君运精专。",
            "相思转寂寞，独往西林泉。欲见故人心，时阅所赠篇。",
            "素高陶靖节，今重楚先贤。芳躅将遗爱，可为终古传。"
        ],
        "notes": [
            ""
        ],
        "volume": "卷八百二十",
        "no#": 40
    },
    {
        "title": "哭觉上人",
        "author": "皎然",
        "biography": "",
        "paragraphs": [
            "忆君南适越，不作买山期。昨得耶溪信，翻为逝水悲。",
            "神交如可见，生尽杳难思。白日东林下，空怀步影时。"
        ],
        "notes": [
            ""
        ],
        "volume": "卷八百二十",
        "no#": 41
    },
    {
        "title": "题余不溪废寺",
        "author": "皎然",
        "biography": "",
        "paragraphs": [
            "武原离乱后，真界积尘埃。残月生秋水，悲风起故台。",
            "居人今已尽，栖鸽暝还来。不到无生理，应堪赋七哀。"
        ],
        "notes": [
            ""
        ],
        "volume": "卷八百二十",
        "no#": 42
    },
    {
        "title": "同李洗马入余不溪经辛将军故城",
        "author": "皎然",
        "biography": "",
        "paragraphs": [
            "惨惨寒城望，将军下世时。高墉暮草遍，大树野风悲。",
            "壁垒今惟在，勋庸近可思。苍然古溪上，川逝共凄其。"
        ],
        "notes": [
            ""
        ],
        "volume": "卷八百二十",
        "no#": 43
    },
    {
        "title": "忆天台",
        "author": "皎然",
        "biography": "",
        "paragraphs": [
            "箬溪朝雨散，云色似天台。应是东风便，吹从海上来。",
            "灵山游汗漫，仙石过莓苔。误到人间世，经年不早回。"
        ],
        "notes": [
            ""
        ],
        "volume": "卷八百二十",
        "no#": 44
    },
    {
        "title": "万回寺",
        "author": "皎然",
        "biography": "",
        "paragraphs": [
            "万里称逆化，愚蠢性亦全。紫绂拖身上，妖姬安膝前。",
            "见他拘坐寂，故我是眠禅。吾知至人心，杳若青冥天。"
        ],
        "notes": [
            ""
        ],
        "volume": "卷八百二十",
        "no#": 45
    },
    {
        "title": "禅诗",
        "author": "皎然",
        "biography": "",
        "paragraphs": [
            "万法出无门，纷纷使智昏。徒称谁氏子，独立天地元。",
            "实际且何有，物先安可存。须知不动念，照出万重源。"
        ],
        "notes": [
            ""
        ],
        "volume": "卷八百二十",
        "no#": 46
    },
    {
        "title": "哀教",
        "author": "皎然",
        "biography": "",
        "paragraphs": [
            "本师不得已，强为我著书。知尽百虑遣，名存万象拘。",
            "如何工言子，终日论虚无。伊人独冥冥，时人以为愚。"
        ],
        "notes": [
            ""
        ],
        "volume": "卷八百二十",
        "no#": 47
    },
    {
        "title": "闻钟",
        "author": "皎然",
        "biography": "",
        "paragraphs": [
            "古寺寒山上，远钟扬好风。声余月树动，响尽霜天空。",
            "永夜一禅子，泠然心境中。"
        ],
        "notes": [
            ""
        ],
        "volume": "卷八百二十",
        "no#": 48
    },
    {
        "title": "溪上月",
        "author": "皎然",
        "biography": "",
        "paragraphs": [
            "秋水月娟娟，初生色界天。蟾光散浦溆，素影动沦涟。",
            "何事无心见，亏盈向夜禅。"
        ],
        "notes": [
            ""
        ],
        "volume": "卷八百二十",
        "no#": 49
    },
    {
        "title": "山雪",
        "author": "皎然",
        "biography": "",
        "paragraphs": [
            "夕阳在西峰，叠翠萦残雪。狂风卷絮回，惊猿攀玉折。",
            "何意山中人，误报山花发。"
        ],
        "notes": [
            ""
        ],
        "volume": "卷八百二十",
        "no#": 50
    },
    {
        "title": "江上风",
        "author": "皎然",
        "biography": "",
        "paragraphs": [
            "江风西复东，飘暴忽何穷。初生虚无际，稍起荡漾中。",
            "应吹夏口樯竿折，定蹙湓城浪花咽。今朝莫怪沙岸明，"
        ],
        "notes": [
            ""
        ],
        "volume": "卷八百二十",
        "no#": 51
    },
    {
        "title": "山雨",
        "author": "皎然",
        "biography": "",
        "paragraphs": [
            "一片雨，山半晴。长风吹落西山上，满树萧萧心耳清。",
            "云鹤惊乱下，水香凝不然。风回雨定芭蕉湿，"
        ],
        "notes": [
            ""
        ],
        "volume": "卷八百二十",
        "no#": 52
    },
    {
        "title": "问遥山禅老",
        "author": "皎然",
        "biography": "",
        "paragraphs": [
            "天与松子寿，独饮日月精。复令颜子贤，胡为夭其生。",
            "吾将寻河源，上天问天何不平？吾将诘仙老，",
            "明朝欲向翅头山，问取禅公此义还。"
        ],
        "notes": [
            ""
        ],
        "volume": "卷八百二十",
        "no#": 53
    },
    {
        "title": "禅思",
        "author": "皎然",
        "biography": "",
        "paragraphs": [
            "真我性无主，谁为尘识昏。奈何求其本，若拔大木根。",
            "妄以一念动，势如千波翻。伤哉子桑扈，虫臂徒虚言。",
            "神威兴外论，宗邪生异源。空何妨色在，妙岂废身存。",
            "寂灭本非寂，喧哗曾未喧。嗟嗟世上禅，不共智者论。"
        ],
        "notes": [
            ""
        ],
        "volume": "卷八百二十",
        "no#": 54
    },
    {
        "title": "支公诗",
        "author": "皎然",
        "biography": "",
        "paragraphs": [
            "支公养马复养鹤，率性无机多脱略。天生支公与凡异，"
        ],
        "notes": [
            ""
        ],
        "volume": "卷八百二十",
        "no#": 55
    },
    {
        "title": "述梦",
        "author": "皎然",
        "biography": "",
        "paragraphs": [
            "梦中归见西陵雪，渺渺茫茫行路绝。觉来还在剡东峰，"
        ],
        "notes": [
            ""
        ],
        "volume": "卷八百二十",
        "no#": 56
    },
    {
        "title": "赤松",
        "author": "皎然",
        "biography": "",
        "paragraphs": [
            "缘岸蒙笼出见天，晴沙沥沥水溅溅。",
            "何处羽人长洗药，残花无数逐流泉。"
        ],
        "notes": [
            ""
        ],
        "volume": "卷八百二十",
        "no#": 57
    },
    {
        "title": "戏题松树",
        "author": "皎然",
        "biography": "",
        "paragraphs": [
            "为爱松声听不足，每逢松树遂忘还。",
            "翛然此外更何事，笑向闲云似我闲。"
        ],
        "notes": [
            ""
        ],
        "volume": "卷八百二十",
        "no#": 58
    },
    {
        "title": "戏题二首",
        "author": "皎然",
        "biography": "",
        "paragraphs": [
            "看饮逢歌日屡曛，我身何似系浮云。",
            "时人不解野僧意，归去溪头作鸟群。",
            "喧喧共在是非间，终日谁知我自闲。",
            "偶客狂歌何所为，欲于人事强相关。"
        ],
        "notes": [
            ""
        ],
        "volume": "卷八百二十",
        "no#": 59
    },
    {
        "title": "杂寓兴",
        "author": "皎然",
        "biography": "",
        "paragraphs": [
            "嗟嗟号呶子，世称谪仙俦。媚俗被鲛绡，欺天荐昫修。",
            "奔景谓可致，驰龄言易流。燕昭昧往事，嬴政亡前筹。",
            "三山果不见，九仙忽悠悠。君看牛山乐，君见麋浦游。",
            "昨日千金子，联绵成古丘。吾将揽明月，照尔生死流。",
            "至乐享爰居，惭贻达者尤。冥冥光尘内，机丧成海沤。"
        ],
        "notes": [
            ""
        ],
        "volume": "卷八百二十",
        "no#": 60
    },
    {
        "title": "杂兴六首",
        "author": "皎然",
        "biography": "",
        "paragraphs": [
            "吾观谈天客，工言丧其精。万物资广庇，此中何有情。",
            "若为昧颜蹠，修短怨太清。高论让邹子，放词征屈生。",
            "请从象外推，至论尤明明。",
            "短龄役长世，扰扰悟不早。嫔女身后空，欢娱梦中好。",
            "从教西陵树，千载伤怀抱。鹤驾何冥冥，鼇洲去浩浩。",
            "柔颜感三花，凋发悲蔓草。月中伐桂人是谁，",
            "谁高齐公子，泣听雍门琴。死且何足伤，殊非达人心。",
            "独高庭中鹤，意远贵氛埃。有时青冥游，顾我还下来。",
            "白云琅玕色，一片生虚无。此物若无心，若何卷还舒。",
            "疏散遂吾性，栖山更无机。寥寥高松下，独有闲云归。",
            "精意不可道，冥然还掩扉。"
        ],
        "notes": [
            ""
        ],
        "volume": "卷八百二十",
        "no#": 61
    },
    {
        "title": "偶然五首",
        "author": "皎然",
        "biography": "",
        "paragraphs": [
            "乐禅心似荡，吾道不相妨。独悟歌还笑，谁言老更狂。",
            "偶然寂无喧，吾了心性源。可嫌虫食木，不笑鸟能言。",
            "隐心不隐迹，却欲住人寰。欠树移春树，无山看画山。",
            "居喧我未错，真意在其间。",
            "虏语嫌不学，胡音从不翻。说禅颠倒是，乐杀金王孙。",
            "真隐须无矫，忘名要似愚。只将两条事，空却汉潜夫。"
        ],
        "notes": [
            ""
        ],
        "volume": "卷八百二十",
        "no#": 62
    },
    {
        "title": "问天",
        "author": "皎然",
        "biography": "",
        "paragraphs": [
            "天公何时有，谈者皆不经。谁道贤人死，今为傅说星。"
        ],
        "notes": [
            ""
        ],
        "volume": "卷八百二十",
        "no#": 63
    },
    {
        "title": "寓言",
        "author": "皎然",
        "biography": "",
        "paragraphs": [
            "吾道本无我，未曾嫌世人。如今到城市，弥觉此心真。"
        ],
        "notes": [
            ""
        ],
        "volume": "卷八百二十",
        "no#": 64
    },
    {
        "title": "前溪作",
        "author": "皎然",
        "biography": "",
        "paragraphs": [
            "春歌已寂寂，古水自涓涓。徒误时人辈，伤心作逝川。"
        ],
        "notes": [
            ""
        ],
        "volume": "卷八百二十",
        "no#": 65
    },
    {
        "title": "戏作",
        "author": "皎然",
        "biography": "",
        "paragraphs": [
            "乞我百万金，封我异姓王。不如独悟时，大笑放清狂。"
        ],
        "notes": [
            ""
        ],
        "volume": "卷八百二十",
        "no#": 66
    },
    {
        "title": "浮云三章",
        "author": "皎然",
        "biography": "",
        "paragraphs": [
            "浮云浮云，集于扶桑。扶桑茫茫，日暮之光。",
            "匪日之暮，浮云之污。嗟我怀人，犹心如蠹。",
            "浮云浮云，集于咸池。咸池微微，日昃之时。",
            "匪日之昃，浮云之惑。嗟我怀人，忧心如织。",
            "浮云浮云，集于高舂。高舂蒙蒙，日夕之容。",
            "匪日之夕，浮云之积。嗟我怀人，忧心如惄。"
        ],
        "notes": [
            ""
        ],
        "volume": "卷八百二十",
        "no#": 67
    },
    {
        "title": "寓言",
        "author": "皎然",
        "biography": "",
        "paragraphs": [
            "人生百年我过半，天生才定不可换。",
            "东海钓鼇鼇不食，南山坐石石欲烂。"
        ],
        "notes": [
            ""
        ],
        "volume": "卷八百二十",
        "no#": 68
    },
    {
        "title": "若邪春兴",
        "author": "皎然",
        "biography": "",
        "paragraphs": [
            "春生若邪水，雨后漫流通。芳草行无尽，清源去不穷。",
            "野烟迷极浦，斜日起微风。数处乘流望，依稀似剡中。"
        ],
        "notes": [
            ""
        ],
        "volume": "卷八百二十",
        "no#": 69
    },
    {
        "title": "晨登乐游原，望终南积雪",
        "author": "皎然",
        "biography": "",
        "paragraphs": [
            "凌晨拥弊裘，径上古原头。雪霁山疑近，天高思若浮。",
            "琼峰埋积翠，玉嶂掩飞流。曜彩含朝日，摇光夺寸眸。",
            "寒空标瑞色，爽气袭皇州。清眺何人得，终当独再游。"
        ],
        "notes": [
            ""
        ],
        "volume": "卷八百二十",
        "no#": 70
    },
    {
        "title": "送商季皋",
        "author": "皎然",
        "biography": "",
        "paragraphs": [
            "比来知尔有诗名，莫恨东归学未成。",
            "新丰有酒为我饮，消取故园伤别情。"
        ],
        "notes": [
            ""
        ],
        "volume": "卷八百二十",
        "no#": 71
    }
]