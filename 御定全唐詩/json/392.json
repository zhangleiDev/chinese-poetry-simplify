[
    {
        "title": "追和何、谢铜雀妓",
        "author": "李贺",
        "biography": "",
        "paragraphs": [
            "佳人一壶酒，秋容满千里。石马卧新烟，忧来何所似。",
            "歌声且潜弄，陵树风自起。长裾压高台，泪眼看花机。"
        ],
        "notes": [
            ""
        ],
        "volume": "卷三百九十二",
        "no#": 1
    },
    {
        "title": "送秦光禄北征",
        "author": "李贺",
        "biography": "",
        "paragraphs": [
            "北虏胶堪折，秋沙乱晓鼙。髯胡频犯塞，骄气似横霓。",
            "灞水楼船渡，营门细柳开。将军驰白马，豪彦骋雄材。",
            "箭射欃枪落，旗悬日月低。榆稀山易见，甲重马频嘶。",
            "天远星光没，沙平草叶齐。风吹云路火，雪污玉关泥。",
            "屡断呼韩颈，曾然董卓脐。太常犹旧宠，光禄是新隮。",
            "宝玦麒麟起，银壶狒狖啼。桃花连马发，彩絮扑鞍来。",
            "呵臂悬金斗，当唇注玉罍。清苏和碎蚁，紫腻卷浮杯。",
            "虎鞟先蒙马，鱼肠且断犀。𫎺𧽼西旅狗，蹙额北方奚。",
            "守帐然香暮，看鹰永夜栖。黄龙就别镜，青冢念阳台。",
            "周处长桥役，侯调短弄哀。钱塘阶凤羽，正室擘鸾钗。",
            "内子攀琪树，羌儿奏落梅。今朝擎剑去，何日刺蛟回。"
        ],
        "notes": [
            ""
        ],
        "volume": "卷三百九十二",
        "no#": 2
    },
    {
        "title": "酬答二首",
        "author": "李贺",
        "biography": "",
        "paragraphs": [
            "金鱼公子夹衫长，密装腰鞓割玉方。",
            "行处春风随马尾，柳花偏打内家香。",
            "雍州二月梅池春，御水䴔䴖暖白苹。试问酒旗歌板地，今朝谁是拗花人。"
        ],
        "notes": [
            ""
        ],
        "volume": "卷三百九十二",
        "no#": 3
    },
    {
        "title": "画角东城",
        "author": "李贺",
        "biography": "",
        "paragraphs": [
            "河转曙萧萧，鸦飞睥睨高。帆长摽越甸，壁冷挂吴刀。",
            "淡菜生寒日，鲕鱼潠白涛。水花沾抹额，旗鼓夜迎潮。",
            "谢秀才有妾缟练改从于人秀才引留之不得后生感忆座人制诗嘲谢贺复继四首",
            "谁知泥忆云，望断梨花春。荷丝制机练，竹叶剪花裙。",
            "月明啼阿姊，灯暗会良人。也识君夫婿，金鱼挂在身。",
            "铜镜立青鸾，燕脂拂紫绵。腮花弄暗粉，眼尾泪侵寒。",
            "碧玉破不复，瑶琴重拨弦。今日非昔日，何人敢正看。",
            "洞房思不禁，蜂子作花心。灰暖残香炷，发冷青虫簪。",
            "夜遥灯焰短，睡熟小屏深。好作鸳鸯梦，南城罢捣砧。",
            "寻常轻宋玉，今日嫁文鸯。戟干横龙簴，刀环倚桂窗。",
            "邀人裁半袖，端坐据胡床。泪湿红轮重，栖乌上井梁。"
        ],
        "notes": [
            ""
        ],
        "volume": "卷三百九十二",
        "no#": 4
    },
    {
        "title": "昌谷读书示巴童",
        "author": "李贺",
        "biography": "",
        "paragraphs": [
            "虫响灯光薄，宵寒药气浓。君怜垂翅客，辛苦尚相从。"
        ],
        "notes": [
            ""
        ],
        "volume": "卷三百九十二",
        "no#": 5
    },
    {
        "title": "巴童答",
        "author": "李贺",
        "biography": "",
        "paragraphs": [
            "巨鼻宜山褐，庞眉入苦吟。非君唱乐府，谁识怨秋深。"
        ],
        "notes": [
            ""
        ],
        "volume": "卷三百九十二",
        "no#": 6
    },
    {
        "title": "代崔家送客",
        "author": "李贺",
        "biography": "",
        "paragraphs": [
            "行尽柳烟下，马蹄白翩翩。恐随行处尽，何忍重扬鞭。"
        ],
        "notes": [
            ""
        ],
        "volume": "卷三百九十二",
        "no#": 7
    },
    {
        "title": "出城",
        "author": "李贺",
        "biography": "",
        "paragraphs": [
            "雪下桂花稀，啼乌被弹归。关水乘驴影，秦风帽带垂。",
            "入乡试万里，无印自堪悲。卿卿忍相问，镜中双泪姿。"
        ],
        "notes": [
            ""
        ],
        "volume": "卷三百九十二",
        "no#": 8
    },
    {
        "title": "莫种树",
        "author": "李贺",
        "biography": "",
        "paragraphs": [
            "园中莫种树，种树四时愁。独睡南床月，今秋似去秋。"
        ],
        "notes": [
            ""
        ],
        "volume": "卷三百九十二",
        "no#": 9
    },
    {
        "title": "将发",
        "author": "李贺",
        "biography": "",
        "paragraphs": [
            "东床卷席罢，濩落将行去。秋白遥遥空，日满门前路。"
        ],
        "notes": [
            ""
        ],
        "volume": "卷三百九十二",
        "no#": 10
    },
    {
        "title": "追赋画江潭苑四首",
        "author": "李贺",
        "biography": "",
        "paragraphs": [
            "吴苑晓苍苍，宫衣水溅黄。小鬟红粉薄，骑马佩珠长。",
            "路指台城迥，罗熏袴褶香。行云沾翠辇，今日似襄王。",
            "宝袜菊衣单，蕉花密露寒。水光兰泽叶，带重剪刀钱。",
            "角暖盘弓易，靴长上马难。泪痕沾寝帐，匀粉照金鞍。",
            "剪翅小鹰斜，绦根玉旋花。秋垂妆钿粟，箭箙钉文牙。",
            "狒狒啼深竹，䴔䴖老湿沙。宫官烧蜡火，飞烬污铅华。",
            "十骑簇芙蓉，宫衣小队红。练香熏宋鹊，寻箭踏卢龙。",
            "旗湿金铃重，霜干玉镫空。今朝画眉早，不待景阳钟。"
        ],
        "notes": [
            ""
        ],
        "volume": "卷三百九十二",
        "no#": 11
    },
    {
        "title": "潞州张大宅病酒，遇江使，寄上十四兄",
        "author": "李贺",
        "biography": "",
        "paragraphs": [
            "秋至昭关后，当知赵国寒。系书随短羽，写恨破长笺。",
            "病客眠清晓，疏桐坠绿鲜。城鸦啼粉堞，军吹压芦烟。",
            "岸帻褰沙幌，枯塘卧折莲。木窗银迹画，石磴水痕钱。",
            "旅酒侵愁肺，离歌绕懦弦。诗封两条泪，露折一枝兰。",
            "莎老沙鸡泣，松干瓦兽残。觉骑燕地马，梦载楚溪船。",
            "椒桂倾长席，鲈鲂斫玳筵。岂能忘旧路，江岛滞佳年。"
        ],
        "notes": [
            ""
        ],
        "volume": "卷三百九十二",
        "no#": 12
    },
    {
        "title": "难忘曲",
        "author": "李贺",
        "biography": "",
        "paragraphs": [
            "夹道开洞门，弱杨低画戟。帘影竹华起，箫声吹日色。",
            "蜂语绕妆镜，拂蛾学春碧。乱系丁香梢，满栏花向夕。"
        ],
        "notes": [
            ""
        ],
        "volume": "卷三百九十二",
        "no#": 13
    },
    {
        "title": "贾公闾贵婿曲",
        "author": "李贺",
        "biography": "",
        "paragraphs": [
            "朝衣不须长，分花对袍缝。嘤嘤白马来，满脑黄金重。",
            "今朝香气苦，珊瑚涩难枕。且要弄风人，暖蒲沙上饮。",
            "燕语踏帘钩，日虹屏中碧。潘令在河阳，无人死芳色。"
        ],
        "notes": [
            ""
        ],
        "volume": "卷三百九十二",
        "no#": 14
    },
    {
        "title": "夜饮朝眠曲",
        "author": "李贺",
        "biography": "",
        "paragraphs": [
            "觞酣出座东方高，腰横半解星劳劳。柳苑鸦啼公主醉，",
            "夜饮朝眠断无事，楚罗之帏卧皇子。"
        ],
        "notes": [
            ""
        ],
        "volume": "卷三百九十二",
        "no#": 15
    },
    {
        "title": "王浚墓下作",
        "author": "李贺",
        "biography": "",
        "paragraphs": [
            "人间无阿童，犹唱水中龙。白草侵烟死，秋梨绕地红。",
            "古书平黑石，袖剑断青铜。耕势鱼鳞起，坟科马鬣封。",
            "菊花垂湿露，棘径卧干蓬。松柏愁香涩，南原几夜风。"
        ],
        "notes": [
            ""
        ],
        "volume": "卷三百九十二",
        "no#": 16
    },
    {
        "title": "客游",
        "author": "李贺",
        "biography": "",
        "paragraphs": [
            "悲满千里心，日暖南山石。不谒承明庐，老作平原客。",
            "四时别家庙，三年去乡国。旅歌屡弹铗，归问时裂帛。"
        ],
        "notes": [
            ""
        ],
        "volume": "卷三百九十二",
        "no#": 17
    },
    {
        "title": "崇义里滞雨",
        "author": "李贺",
        "biography": "",
        "paragraphs": [
            "落莫谁家子，来感长安秋。壮年抱羁恨，梦泣生白头。",
            "瘦马秣败草，雨沫飘寒沟。南宫古帘暗，湿景传签筹。",
            "家山远千里，云脚天东头。忧眠枕剑匣，客帐梦封侯。"
        ],
        "notes": [
            ""
        ],
        "volume": "卷三百九十二",
        "no#": 18
    },
    {
        "title": "冯小怜",
        "author": "李贺",
        "biography": "",
        "paragraphs": [
            "湾头见小怜，请上琵琶弦。破得春风恨，今朝直几钱。",
            "裙垂竹叶带，鬓湿杏花烟。玉冷红丝重，齐宫妾驾鞭。"
        ],
        "notes": [
            ""
        ],
        "volume": "卷三百九十二",
        "no#": 19
    },
    {
        "title": "赠陈商",
        "author": "李贺",
        "biography": "",
        "paragraphs": [
            "长安有男儿，二十心已朽。楞伽堆案前，楚辞系肘后。",
            "人生有穷拙，日暮聊饮酒。只今道已塞，何必须白首。",
            "凄凄陈述圣，披褐鉏俎豆。学为尧舜文，时人责衰偶。",
            "柴门车辙冻，日下榆影瘦。黄昏访我来，苦节青阳皱。",
            "太华五千仞，劈地抽森秀。旁古无寸寻，一上戛牛斗。",
            "公卿纵不怜，宁能锁吾口。李生师太华，大坐看白昼。",
            "逢霜作朴樕，得气为春柳。礼节乃相去，憔悴如刍狗。",
            "风雪直斋坛，墨组贯铜绶。臣妾气态间，唯欲承箕帚。",
            "天眼何时开，古剑庸一吼。"
        ],
        "notes": [
            ""
        ],
        "volume": "卷三百九十二",
        "no#": 20
    },
    {
        "title": "钓鱼诗",
        "author": "李贺",
        "biography": "",
        "paragraphs": [
            "秋水钓红渠，仙人待素书。菱丝萦独茧，蒲米蛰双鱼。",
            "斜竹垂清沼，长纶贯碧虚。饵悬春蜥蜴，钩坠小蟾蜍。",
            "詹子情无限，龙阳恨有余。为看烟浦上，楚女泪沾裾。"
        ],
        "notes": [
            ""
        ],
        "volume": "卷三百九十二",
        "no#": 21
    },
    {
        "title": "奉和二兄罢使遣马归延州",
        "author": "李贺",
        "biography": "",
        "paragraphs": [
            "空留三尺剑，不用一丸泥。马向沙场去，人归故国来。",
            "笛愁翻陇水，酒喜沥春灰。锦带休惊雁，罗衣尚斗鸡。",
            "还吴已渺渺，入郢莫凄凄。自是桃李树，何畏不成蹊。"
        ],
        "notes": [
            ""
        ],
        "volume": "卷三百九十二",
        "no#": 22
    },
    {
        "title": "答赠",
        "author": "李贺",
        "biography": "",
        "paragraphs": [
            "本是张公子，曾名萼绿华。沉香熏小像，杨柳伴啼鸦。",
            "露重金泥冷，杯阑玉树斜。琴堂沽酒客，新买后园花。"
        ],
        "notes": [
            ""
        ],
        "volume": "卷三百九十二",
        "no#": 23
    },
    {
        "title": "题赵生壁",
        "author": "李贺",
        "biography": "",
        "paragraphs": [
            "大妇然竹根，中妇舂玉屑。冬暖拾松枝，日烟坐蒙灭。",
            "木藓青桐老，石井水声发。曝背卧东亭，桃花满肌骨。"
        ],
        "notes": [
            ""
        ],
        "volume": "卷三百九十二",
        "no#": 24
    },
    {
        "title": "感春",
        "author": "李贺",
        "biography": "",
        "paragraphs": [
            "日暖自萧条，花悲北郭骚。榆穿莱子眼，柳断舞儿腰。",
            "上幕迎神燕，飞丝送百劳。胡琴今日恨，急语向檀槽。"
        ],
        "notes": [
            ""
        ],
        "volume": "卷三百九十二",
        "no#": 25
    },
    {
        "title": "仙人",
        "author": "李贺",
        "biography": "",
        "paragraphs": [
            "弹琴石壁上，翻翻一仙人。手持白鸾尾，夜扫南山云。",
            "鹿饮寒涧下，鱼归清海滨。当时汉武帝，书报桃花春。"
        ],
        "notes": [
            ""
        ],
        "volume": "卷三百九十二",
        "no#": 26
    },
    {
        "title": "河阳歌",
        "author": "李贺",
        "biography": "",
        "paragraphs": [
            "染罗衣，秋蓝难著色。不是无心人，为作台邛客。",
            "花烧中潬城，颜郎身已老。惜许两少年，抽心似春草。",
            "今日见银牌，今夜鸣玉晏。牛头高一尺，隔坐应相见。",
            "月从东方来，酒从东方转。觥船饫口红，蜜炬千枝烂。"
        ],
        "notes": [
            ""
        ],
        "volume": "卷三百九十二",
        "no#": 27
    },
    {
        "title": "花游曲",
        "author": "李贺",
        "biography": "",
        "paragraphs": [
            "春柳南陌态，冷花寒露姿。今朝醉城外，拂镜浓扫眉。",
            "烟湿愁车重，红油覆画衣。舞裙香不暖，酒色上来迟。"
        ],
        "notes": [
            ""
        ],
        "volume": "卷三百九十二",
        "no#": 28
    },
    {
        "title": "春昼",
        "author": "李贺",
        "biography": "",
        "paragraphs": [
            "朱城报春更漏转，光风催兰吹小殿。草细堪梳，柳长如线。",
            "卷衣秦帝，扫粉赵燕。日含画幕，蜂上罗荐。平阳花坞，",
            "江南有情，塞北无恨。"
        ],
        "notes": [
            ""
        ],
        "volume": "卷三百九十二",
        "no#": 29
    },
    {
        "title": "安乐宫",
        "author": "李贺",
        "biography": "",
        "paragraphs": [
            "深井桐乌起，尚复牵情水。未盥邵陵瓜，瓶中弄长翠。",
            "新成安乐宫，宫如凤凰翅。歌回蜡板鸣，左悺提壶使。",
            "绿蘩悲水曲，茱萸别秋子。"
        ],
        "notes": [
            ""
        ],
        "volume": "卷三百九十二",
        "no#": 30
    },
    {
        "title": "蝴蝶飞",
        "author": "李贺",
        "biography": "",
        "paragraphs": [
            "杨花扑帐春云热，龟甲屏风醉眼缬。",
            "东家蝴蝶西家飞，白骑少年今日归。"
        ],
        "notes": [
            ""
        ],
        "volume": "卷三百九十二",
        "no#": 31
    },
    {
        "title": "梁公子",
        "author": "李贺",
        "biography": "",
        "paragraphs": [
            "风彩出萧家，本是菖蒲花。南塘莲子熟，洗马走江沙。",
            "御笺银沫冷，长簟凤窠斜。种柳营中暗，题书赐馆娃。"
        ],
        "notes": [
            ""
        ],
        "volume": "卷三百九十二",
        "no#": 32
    },
    {
        "title": "牡丹种曲",
        "author": "李贺",
        "biography": "",
        "paragraphs": [
            "莲枝未长秦蘅老，走马驮金㔉春草。水灌香泥却月盆，",
            "梁王老去罗衣在，拂袖风吹蜀国弦。归霞帔拖蜀帐昏，"
        ],
        "notes": [
            ""
        ],
        "volume": "卷三百九十二",
        "no#": 33
    },
    {
        "title": "后园凿井歌",
        "author": "李贺",
        "biography": "",
        "paragraphs": [
            "井上辘轳床上转。水声繁，弦声浅。情若何，荀奉倩。",
            "城头日，长向城头住。一日作千年，不须流下去。"
        ],
        "notes": [
            ""
        ],
        "volume": "卷三百九十二",
        "no#": 34
    },
    {
        "title": "开愁歌",
        "author": "李贺",
        "biography": "",
        "paragraphs": [
            "秋风吹地百草干，华容碧影生晚寒。我当二十不得意，",
            "旗亭下马解秋衣，请贳宜阳一壶酒。壶中唤天云不开，"
        ],
        "notes": [
            ""
        ],
        "volume": "卷三百九十二",
        "no#": 35
    },
    {
        "title": "秦宫诗",
        "author": "李贺",
        "biography": "",
        "paragraphs": [
            "越罗衫袂迎春风，玉刻麒麟腰带红。楼头曲宴仙人语，",
            "飞窗复道传筹饮，十夜铜盘腻烛黄。秃衿小袖调鹦鹉，",
            "桐英永巷骑新马，内屋深屏生色画。开门烂用水衡钱，",
            "鸾篦夺得不还人，醉睡氍毹满堂月。"
        ],
        "notes": [
            ""
        ],
        "volume": "卷三百九十二",
        "no#": 36
    },
    {
        "title": "古邺城童子谣，效王粲刺曹操",
        "author": "李贺",
        "biography": "",
        "paragraphs": [
            "邺城中，暮尘起。将黑丸，斫文吏。棘为鞭，虎为马。",
            "团团走，邺城下。切玉剑，射日弓。献何人，奉相公。",
            "扶毂来，关右儿。香扫涂，相公归。"
        ],
        "notes": [
            ""
        ],
        "volume": "卷三百九十二",
        "no#": 37
    },
    {
        "title": "杨生青花紫石砚歌",
        "author": "李贺",
        "biography": "",
        "paragraphs": [
            "端州石工巧如神，踏天磨刀割紫云。佣刓抱水含满唇，",
            "干腻薄重立脚匀，数寸光秋无日昏。圆毫促点声静新，"
        ],
        "notes": [
            ""
        ],
        "volume": "卷三百九十二",
        "no#": 38
    },
    {
        "title": "房中思",
        "author": "李贺",
        "biography": "",
        "paragraphs": [
            "新桂如蛾眉，秋风吹小绿。行轮出门去，玉銮声断续。",
            "月轩下风露，晓庭自幽涩。谁能事贞素，卧听莎鸡泣。"
        ],
        "notes": [
            ""
        ],
        "volume": "卷三百九十二",
        "no#": 39
    },
    {
        "title": "石城晓",
        "author": "李贺",
        "biography": "",
        "paragraphs": [
            "月落大堤上，女垣栖乌起。细露湿团红，寒香解夜醉。",
            "女牛渡天河，柳烟满城曲。上客留断缨，残蛾斗双绿。",
            "春帐依微蝉翼罗，横茵突金隐体花。帐前轻絮鹤毛起，"
        ],
        "notes": [
            ""
        ],
        "volume": "卷三百九十二",
        "no#": 40
    },
    {
        "title": "苦昼短",
        "author": "李贺",
        "biography": "",
        "paragraphs": [
            "飞光飞光，劝尔一杯酒。吾不识青天高，黄地厚，",
            "神君何在，太一安有。天东有若木，下置衔烛龙。",
            "吾将斩龙足，嚼龙肉。使之朝不得回，夜不得伏。",
            "自然老者不死，少者不哭。何为服黄金，吞白玉。",
            "谁似任公子，云中骑碧驴。刘彻茂陵多滞骨，"
        ],
        "notes": [
            ""
        ],
        "volume": "卷三百九十二",
        "no#": 41
    },
    {
        "title": "章和二年中",
        "author": "李贺",
        "biography": "",
        "paragraphs": [
            "云萧索，田风拂拂，麦芒如篲黍如粟。关中父老百领襦，",
            "殷勤为我下田租，百钱携偿丝桐客。游春漫光坞花白，"
        ],
        "notes": [
            ""
        ],
        "volume": "卷三百九十二",
        "no#": 42
    },
    {
        "title": "春归昌谷",
        "author": "李贺",
        "biography": "",
        "paragraphs": [
            "束发方读书，谋身苦不早。终军未乘传，颜子鬓先老。",
            "天网信崇大，矫士常慅慅。逸目骈甘华，羁心如荼蓼。",
            "旱云二三月，岑岫相颠倒。谁揭赪玉盘，东方发红照。",
            "春热张鹤盖，兔目官槐小。思焦面如病，尝胆肠似绞。",
            "京国心烂漫，夜梦归家少。发轫东门外，天地皆浩浩。",
            "青树骊山头，花风满秦道。宫台光错落，装尽偏峰峤。",
            "细绿及团红，当路杂啼笑。香风下高广，鞍马正华耀。",
            "独乘鸡栖车，自觉少风调。心曲语形影，只身焉足乐。",
            "岂能脱负簷，刻鹤曾无兆。幽幽太华侧，老柏如建纛。",
            "龙皮相排戛，翠羽更荡掉。驱趋委憔悴，眺览强容貌。",
            "花蔓阂行辀，縠烟暝深徼。少健无所就，入门愧家老。",
            "听讲依大树，观书临曲沼。知非出柙虎，甘作藏雾豹。",
            "韩鸟处矰缴，湘鯈在笼罩。狭行无廓落，壮士徒轻躁。"
        ],
        "notes": [
            ""
        ],
        "volume": "卷三百九十二",
        "no#": 43
    },
    {
        "title": "昌谷诗",
        "author": "李贺",
        "biography": "",
        "paragraphs": [
            "昌谷五月稻，细青满平水。遥峦相压叠，颓绿愁堕地。",
            "光洁无秋思，凉旷吹浮媚。竹香满凄寂，粉节涂生翠。",
            "草发垂恨鬓，光露泣幽泪。层围烂洞曲，芳径老红醉。",
            "攒虫锼古柳，蝉子鸣高邃。大带委黄葛，紫蒲交狭涘。",
            "石钱差复藉，厚叶皆蟠腻。汰沙好平白，立马印青字。",
            "晚鳞自遨游，瘦鹄暝单跱。嘹嘹湿蛄声，咽源惊溅起。",
            "纡缓玉真路，神娥蕙花里。苔絮萦涧砾，山实垂赪紫。",
            "小柏俨重扇，肥松突丹髓。鸣流走响韵，垄秋拖光穟。",
            "莺唱闵女歌，瀑悬楚练帔。风露满笑眼，骈岩杂舒坠。",
            "乱条迸石岭，细颈喧岛毖。日脚扫昏翳，新云启华閟。",
            "谧谧厌夏光，商风道清气。高眠服玉容，烧桂祀天几。",
            "雾衣夜披拂，眠坛梦真粹。待驾栖鸾老，故宫椒壁圮。",
            "鸿珑数铃响，羁臣发凉思。阴藤束朱键，龙帐著魈魅。",
            "碧锦帖花柽，香衾事残贵。歌尘蠹木在，舞彩长云似。",
            "珍壤割绣段，里俗祖风义。邻凶不相杵，疫病无邪祀。",
            "鲐皮识仁惠，丱角知腼耻。县省司刑官，户乏诟租吏。",
            "竹薮添堕简，石矶引钩饵。溪湾转水带，芭蕉倾蜀纸。",
            "岑光晃縠襟，孤景拂繁事。泉尊陶宰酒，月眉谢郎妓。",
            "丁丁幽钟远，矫矫单飞至。霞𪩘殷嵯峨，危溜听争次。",
            "淡蛾流平碧，薄月眇阴悴。凉光入涧岸，廓尽山中意。",
            "渔童下宵网，霜禽竦烟翅。潭镜滑蛟涎，浮珠𪡋鱼戏。",
            "风桐瑶匣瑟，萤星锦城使。柳缀长缥带，篁掉短笛吹。",
            "石根缘绿藓，芦笋抽丹渍。漂旋弄天影，古桧拏云臂。",
            "愁月薇帐红，罥云香蔓刺。芒麦平百井，闲乘列千肆。",
            "刺促成纪人，好学鸱夷子。"
        ],
        "notes": [
            ""
        ],
        "volume": "卷三百九十二",
        "no#": 44
    },
    {
        "title": "铜驼悲",
        "author": "李贺",
        "biography": "",
        "paragraphs": [
            "落魄三月罢，寻花去东家。谁作送春曲，洛岸悲铜驼。",
            "桥南多马客，北山饶古人。客饮杯中酒，驼悲千万春。",
            "生世莫徒劳，风吹盘上烛。厌见桃株笑，铜驼夜来哭。"
        ],
        "notes": [
            ""
        ],
        "volume": "卷三百九十二",
        "no#": 45
    },
    {
        "title": "自昌谷到洛后门",
        "author": "李贺",
        "biography": "",
        "paragraphs": [
            "九月大野白，苍岑竦秋门。寒凉十月末，露霰蒙晓昏。",
            "澹色结昼天，心事填空云。道上千里风，野竹蛇涎痕。",
            "石涧涷波声，鸡叫清寒晨。强行到东舍，解马投旧邻。",
            "东家名廖者，乡曲传姓辛。杖头非饮酒，吾请造其人。",
            "始欲南去楚，又将西适秦。襄王与武帝，各自留青春。",
            "闻道兰台上，宋玉无归魂。缃缥两行字，蛰虫蠹秋芸。",
            "为探秦台意，岂命余负薪。"
        ],
        "notes": [
            ""
        ],
        "volume": "卷三百九十二",
        "no#": 46
    },
    {
        "title": "七月一日晓入太行山",
        "author": "李贺",
        "biography": "",
        "paragraphs": [
            "一夕绕山秋，香露溘蒙菉。新桥倚云阪，候虫嘶露朴。",
            "洛南今已远，越衾谁为熟。石气何凄凄，老莎如短镞。"
        ],
        "notes": [
            ""
        ],
        "volume": "卷三百九十二",
        "no#": 47
    },
    {
        "title": "秋凉诗，寄正字十二兄",
        "author": "李贺",
        "biography": "",
        "paragraphs": [
            "闭门感秋风，幽姿任契阔。大野生素空，天地旷肃杀。",
            "露光泣残蕙，虫响连夜发。房寒寸辉薄，迎风绛纱折。",
            "披书古芸馥，恨唱华容歇。百日不相知，花光变凉节。",
            "弟兄谁念虑，笺翰既通达。青袍度白马，草简奏东阙。",
            "梦中相聚笑，觉见半床月。长思剧寻环，乱忧抵覃葛。"
        ],
        "notes": [
            ""
        ],
        "volume": "卷三百九十二",
        "no#": 48
    }
]
