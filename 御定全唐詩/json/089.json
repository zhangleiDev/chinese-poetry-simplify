[
    {
        "title": "奉和圣制潼关口号应制",
        "author": "张说",
        "biography": "",
        "paragraphs": [
            "天德平无外，关门东复西。不将千里隔，何用一丸泥。"
        ],
        "notes": [
            ""
        ],
        "volume": "卷八十九",
        "no#": 1
    },
    {
        "title": "奉萧令嵩酒并诗",
        "author": "张说",
        "biography": "",
        "paragraphs": [
            "乐奏天恩满，杯来秋兴高。更蒙萧相国，对席饮醇醪。"
        ],
        "notes": [
            ""
        ],
        "volume": "卷八十九",
        "no#": 2
    },
    {
        "title": "奉宇文黄门融酒",
        "author": "张说",
        "biography": "",
        "paragraphs": [
            "圣德垂甘露，天章下大风。又乘黄阁赏，愿作黑头公。"
        ],
        "notes": [
            ""
        ],
        "volume": "卷八十九",
        "no#": 3
    },
    {
        "title": "奉裴中书光庭酒",
        "author": "张说",
        "biography": "",
        "paragraphs": [
            "西掖恩华降，南宫命席阑。讵知鸡树后，更接凤池欢。"
        ],
        "notes": [
            ""
        ],
        "volume": "卷八十九",
        "no#": 4
    },
    {
        "title": "清夜酌",
        "author": "张说",
        "biography": "",
        "paragraphs": [
            "秋阴士多感，雨息夜无尘。清樽宜明月，复有平生人。"
        ],
        "notes": [
            ""
        ],
        "volume": "卷八十九",
        "no#": 5
    },
    {
        "title": "醉中作",
        "author": "张说",
        "biography": "",
        "paragraphs": [
            "醉后乐无极，弥胜未醉时。动容皆是舞，出语总成诗。"
        ],
        "notes": [
            ""
        ],
        "volume": "卷八十九",
        "no#": 6
    },
    {
        "title": "送梁知微渡海东",
        "author": "张说",
        "biography": "",
        "paragraphs": [
            "今日此相送，明年此相待。天上客星回，知君渡东海。"
        ],
        "notes": [
            ""
        ],
        "volume": "卷八十九",
        "no#": 7
    },
    {
        "title": "寄刘道士舄",
        "author": "张说",
        "biography": "",
        "paragraphs": [
            "真人降紫气，邀我丹田宫。远寄双飞舄，飞飞不碍空。"
        ],
        "notes": [
            ""
        ],
        "volume": "卷八十九",
        "no#": 8
    },
    {
        "title": "书香能和尚塔",
        "author": "张说",
        "biography": "",
        "paragraphs": [
            "大师捐世去，空余法力在。远寄无碍香，心随到南海。"
        ],
        "notes": [
            ""
        ],
        "volume": "卷八十九",
        "no#": 9
    },
    {
        "title": "被使在蜀",
        "author": "张说",
        "biography": "",
        "paragraphs": [
            "即今三伏尽，尚自在临邛。归途千里外，秋月定相逢。"
        ],
        "notes": [
            ""
        ],
        "volume": "卷八十九",
        "no#": 10
    },
    {
        "title": "正朝摘梅",
        "author": "张说",
        "biography": "",
        "paragraphs": [
            "蜀地寒犹暖，正朝发早梅。偏惊万里客，已复一年来。"
        ],
        "notes": [
            ""
        ],
        "volume": "卷八十九",
        "no#": 11
    },
    {
        "title": "蜀道后期",
        "author": "张说",
        "biography": "",
        "paragraphs": [
            "客心争日月，来往预期程。秋风不相待，先至洛阳城。"
        ],
        "notes": [
            ""
        ],
        "volume": "卷八十九",
        "no#": 12
    },
    {
        "title": "广州江中作",
        "author": "张说",
        "biography": "",
        "paragraphs": [
            "去国年方晏，愁心转不堪。离人与江水，终日向西南。"
        ],
        "notes": [
            ""
        ],
        "volume": "卷八十九",
        "no#": 13
    },
    {
        "title": "江中诵经",
        "author": "张说",
        "biography": "",
        "paragraphs": [
            "实相归悬解，虚心暗在通。澄江明月内，应是色成空。"
        ],
        "notes": [
            ""
        ],
        "volume": "卷八十九",
        "no#": 14
    },
    {
        "title": "江中遇黄领子刘隆",
        "author": "张说",
        "biography": "",
        "paragraphs": [
            "危石江中起，孤云岭上还。相逢皆得意，何处是乡关。"
        ],
        "notes": [
            ""
        ],
        "volume": "卷八十九",
        "no#": 15
    },
    {
        "title": "钦州守岁",
        "author": "张说",
        "biography": "",
        "paragraphs": [
            "故岁今宵尽，新年明旦来。愁心随斗柄，东北望春回。"
        ],
        "notes": [
            ""
        ],
        "volume": "卷八十九",
        "no#": 16
    },
    {
        "title": "岳州守岁二首",
        "author": "张说",
        "biography": "",
        "paragraphs": [
            "夜风吹醉舞，庭户对酣歌。愁逐前年少，欢迎今岁多。",
            "桃枝堪辟恶，爆竹好惊眠。歌舞留今夕，犹言惜旧年。"
        ],
        "notes": [
            ""
        ],
        "volume": "卷八十九",
        "no#": 17
    },
    {
        "title": "元朝",
        "author": "张说",
        "biography": "",
        "paragraphs": [
            "今岁元日乐，不谢往年春。知向来心道，谁为昨夜人。"
        ],
        "notes": [
            ""
        ],
        "volume": "卷八十九",
        "no#": 18
    },
    {
        "title": "耗磨日饮二首",
        "author": "张说",
        "biography": "",
        "paragraphs": [
            "耗磨传兹日，纵横道未宜。但令不忌醉，翻是乐无为。",
            "上月今朝减，流传耗磨辰。还将不事事，同醉俗中人。"
        ],
        "notes": [
            ""
        ],
        "volume": "卷八十九",
        "no#": 19
    },
    {
        "title": "又",
        "author": "张说",
        "biography": "",
        "paragraphs": [
            "春来半月度，俗忌一时闲。不酌他乡酒，惟堪对楚山。"
        ],
        "notes": [
            ""
        ],
        "volume": "卷八十九",
        "no#": 20
    },
    {
        "title": "九日进茱萸山诗五首",
        "author": "张说",
        "biography": "",
        "paragraphs": [
            "家居洛阳下，举目见嵩山。刻作茱萸节，情生造化间。",
            "黄花宜泛酒，青岳好登高。稽首明廷内，心为天下劳。",
            "菊酒携山客，萸囊系牧童。路疑随大隗，心似问鸿蒙。",
            "九日重阳数，三秋万实成。时来谒轩后，罢去坐蓬瀛。",
            "晚节欢重九，高山上五千。醉中知遇圣，梦里见寻仙。"
        ],
        "notes": [
            ""
        ],
        "volume": "卷八十九",
        "no#": 21
    },
    {
        "title": "岳州看黄叶",
        "author": "张说",
        "biography": "",
        "paragraphs": [
            "白首看黄叶，徂颜复几何。空惭棠树下，不见政成歌。"
        ],
        "notes": [
            ""
        ],
        "volume": "卷八十九",
        "no#": 22
    },
    {
        "title": "岭南送使二首",
        "author": "张说",
        "biography": "",
        "paragraphs": [
            "狱中生白发，岭外罢红颜。古来相送处，凡得几人还。",
            "万里投荒裔，来时不见亲。一朝成白首，看取报家人。"
        ],
        "notes": [
            ""
        ],
        "volume": "卷八十九",
        "no#": 23
    },
    {
        "title": "伤妓人董氏四首",
        "author": "张说",
        "biography": "",
        "paragraphs": [
            "董氏娇娆性，多为窈窕名。人随秋月落，韵入捣衣声。",
            "粉蕊粘妆簏，金花竭翠条。夜台无戏伴，魂影向谁娇。",
            "旧亭红粉阁，宿处白云关。春日双飞去，秋风独不还。",
            "舞席沾残粉，歌梁委旧尘。独伤窗里月，不见帐中人。"
        ],
        "notes": [
            ""
        ],
        "volume": "卷八十九",
        "no#": 24
    },
    {
        "title": "三月闺怨",
        "author": "张说",
        "biography": "",
        "paragraphs": [
            "三月时将尽，空房妾独居。蛾眉愁自结，鬓发没情梳。"
        ],
        "notes": [
            ""
        ],
        "volume": "卷八十九",
        "no#": 25
    },
    {
        "title": "破陈乐词二首",
        "author": "张说",
        "biography": "",
        "paragraphs": [
            "汉兵出顿金微，照日光明铁衣。百里火幡焰焰，",
            "正属四方朝贺，端知万舞皇威。",
            "少年胆气凌云，共许骁雄出群。匹马城西挑战，",
            "誓欲成名报国，羞将开阁论勋。"
        ],
        "notes": [
            ""
        ],
        "volume": "卷八十九",
        "no#": 26
    },
    {
        "title": "舞马词六首",
        "author": "张说",
        "biography": "",
        "paragraphs": [
            "万玉朝宗凤扆，千金率领龙媒。眄鼓凝骄躞蹀，",
            "天鹿遥征卫叔，日龙上借羲和。将共两骖争舞，",
            "彩旄八佾成行，时龙五色因方。屈膝衔杯赴节，",
            "帝皂龙驹沛艾，星兰骥子权奇。腾倚骧洋应节，",
            "二圣先天合德，群灵率土可封。击石骖驔紫燕，",
            "圣君出震应箓，神马浮河献图。足踏天庭鼓舞，"
        ],
        "notes": [
            ""
        ],
        "volume": "卷八十九",
        "no#": 27
    },
    {
        "title": "奉和三日祓禊渭滨应制",
        "author": "张说",
        "biography": "",
        "paragraphs": [
            "青郊上巳艳阳年，紫禁皇游祓渭川。",
            "幸得欢娱承湛露，心同草树乐春天。"
        ],
        "notes": [
            ""
        ],
        "volume": "卷八十九",
        "no#": 28
    },
    {
        "title": "桃花园马上应制",
        "author": "张说",
        "biography": "",
        "paragraphs": [
            "林间艳色骄天马，苑里秾华伴丽人。",
            "愿逐南风飞帝席，年年含笑舞青春。"
        ],
        "notes": [
            ""
        ],
        "volume": "卷八十九",
        "no#": 29
    },
    {
        "title": "奉和圣制幸韦嗣立山庄应制",
        "author": "张说",
        "biography": "",
        "paragraphs": [
            "西京上相出扶阳，东郊别业好池塘。",
            "自非仁智符天赏，安能日月共回光。"
        ],
        "notes": [
            ""
        ],
        "volume": "卷八十九",
        "no#": 30
    },
    {
        "title": "奉和圣制同玉真公主游大哥山池题石壁",
        "author": "张说",
        "biography": "",
        "paragraphs": [
            "池如明镜月华开，山学香炉云气来。",
            "神藻飞为鹡鸰赋，仙声飏出凤凰台。"
        ],
        "notes": [
            ""
        ],
        "volume": "卷八十九",
        "no#": 31
    },
    {
        "title": "十五日夜御前口号踏歌词二首",
        "author": "张说",
        "biography": "",
        "paragraphs": [
            "花萼楼前雨露新，长安城里太平人。",
            "龙衔火树千重焰，鸡踏莲花万岁春。",
            "帝宫三五戏春台，行雨流风莫妒来。",
            "西域灯轮千影合，东华金阙万重开。"
        ],
        "notes": [
            ""
        ],
        "volume": "卷八十九",
        "no#": 32
    },
    {
        "title": "苏摩遮五首",
        "author": "张说",
        "biography": "",
        "paragraphs": [
            "摩遮本出海西胡，琉璃宝服紫髯胡。",
            "闻道皇恩遍宇宙，来将歌舞助欢娱。",
            "绣装帕额宝花冠，夷歌骑舞借人看。",
            "自能激水成阴气，不虑今年寒不寒。",
            "腊月凝阴积帝台，豪歌急鼓送寒来。",
            "油囊取得天河水，将添上寿万年杯。",
            "寒气宜人最可怜，故将寒水散庭前。",
            "惟愿圣君无限寿，长取新年续旧年。",
            "昭成皇后帝家亲，荣乐诸人不比伦。",
            "往日霜前花委地，今年雪后树逢春。"
        ],
        "notes": [
            ""
        ],
        "volume": "卷八十九",
        "no#": 33
    },
    {
        "title": "三月三日定昆池奉和萧令得潭字韵",
        "author": "张说",
        "biography": "",
        "paragraphs": [
            "暮春三月日重三，春水桃花满禊潭。",
            "广乐逶迤天上下，仙舟摇衍镜中酣。"
        ],
        "notes": [
            ""
        ],
        "volume": "卷八十九",
        "no#": 34
    },
    {
        "title": "和尹从事懋泛洞庭",
        "author": "张说",
        "biography": "",
        "paragraphs": [
            "平湖一望上连天，林景千寻下洞泉。",
            "忽惊水上光华满，疑是乘舟到日边。"
        ],
        "notes": [
            ""
        ],
        "volume": "卷八十九",
        "no#": 35
    },
    {
        "title": "送梁六自洞庭山作",
        "author": "张说",
        "biography": "",
        "paragraphs": [
            "巴陵一望洞庭秋，日见孤峰水上浮。",
            "闻道神仙不可接，心随湖水共悠悠。"
        ],
        "notes": [
            ""
        ],
        "volume": "卷八十九",
        "no#": 36
    },
    {
        "title": "同赵侍御望归舟",
        "author": "张说",
        "biography": "",
        "paragraphs": [
            "山庭迥迥面长川，江树重重极远烟。",
            "形影相追高翥鸟，心肠并断北风船。"
        ],
        "notes": [
            ""
        ],
        "volume": "卷八十九",
        "no#": 37
    },
    {
        "title": "襄阳路逢寒食",
        "author": "张说",
        "biography": "",
        "paragraphs": [
            "去年寒食洞庭波，今年寒食襄阳路。",
            "不辞著处寻山水，只畏还家落春暮。"
        ],
        "notes": [
            ""
        ],
        "volume": "卷八十九",
        "no#": 38
    }
]