[
    {
        "title": "冢上答太宗",
        "author": "慕容垂",
        "biography": "",
        "paragraphs": [
            "我昔胜君昔，君今胜我今。荣华各异代，何用苦追寻。"
        ],
        "notes": [
            ""
        ],
        "volume": "卷八百六十五",
        "no#": 1
    },
    {
        "title": "遗画工诗",
        "author": "释明解",
        "biography": "",
        "paragraphs": [
            "握手不能别，抚膺聊自伤。痛矣时阴短，悲哉泉路长。",
            "松林惊野吹，荒隧落寒霜。言离何以赠，留心内典章。"
        ],
        "notes": [
            ""
        ],
        "volume": "卷八百六十五",
        "no#": 2
    },
    {
        "title": "夜吟",
        "author": "巴峡鬼",
        "biography": "",
        "paragraphs": [
            "秋径填黄叶，寒摧露草根。猿声一叫断，客泪数重痕。"
        ],
        "notes": [
            ""
        ],
        "volume": "卷八百六十五",
        "no#": 3
    },
    {
        "title": "愧谢诗",
        "author": "河湄鬼",
        "biography": "",
        "paragraphs": [
            "我本邯郸士，祇役死河湄。不得家人哭，劳君行路悲。"
        ],
        "notes": [
            ""
        ],
        "volume": "卷八百六十五",
        "no#": 4
    },
    {
        "title": "掷裴武公诗",
        "author": "介胄鬼",
        "biography": "",
        "paragraphs": [
            "屡策羸骖历乱峋，丛岚映日昼如曛。长桥驾险浮天汉，",
            "废兴尽系前生数，休衒英雄勇冠军。"
        ],
        "notes": [
            ""
        ],
        "volume": "卷八百六十五",
        "no#": 5
    },
    {
        "title": "死后诗",
        "author": "李叔霁",
        "biography": "",
        "paragraphs": [
            "忽作无期别，沈冥恨有余。长安虽不远，无信可传书。"
        ],
        "notes": [
            ""
        ],
        "volume": "卷八百六十五",
        "no#": 6
    },
    {
        "title": "洋州馆夜吟",
        "author": "窦裕",
        "biography": "",
        "paragraphs": [
            "门依楚水岸，身寄洋州馆。望月独相思，尘襟泪痕满。"
        ],
        "notes": [
            ""
        ],
        "volume": "卷八百六十五",
        "no#": 7
    },
    {
        "title": "献元载",
        "author": "书生",
        "biography": "",
        "paragraphs": [
            "城东城西旧居处，城里飞花乱如絮。",
            "海燕衔泥欲下来，屋里无人却飞去。"
        ],
        "notes": [
            ""
        ],
        "volume": "卷八百六十五",
        "no#": 8
    },
    {
        "title": "诗二首",
        "author": "虎丘石壁鬼",
        "biography": "",
        "paragraphs": [
            "高松多悲风，萧萧清且哀。南山接幽垄，幽垄空崔嵬。",
            "白日徒昭昭，不照长夜台。虽知生者乐，魂魄安能回。",
            "况复念所亲，恸哭心肝摧。恸哭更何言，哀哉复哀哉。",
            "神仙不可学，形化空游魂。白日非我朝，青松为我门。",
            "虽复隔幽显，犹知念子孙。何以遣悲惋，万物归其根。",
            "寄语世上人，莫厌临芳尊。庄生问枯骨，三乐成虚言。"
        ],
        "notes": [
            ""
        ],
        "volume": "卷八百六十五",
        "no#": 9
    },
    {
        "title": "祭后见石上诗",
        "author": "虎丘石壁鬼",
        "biography": "",
        "paragraphs": [
            "幽明虽异路，平昔忝攻文。欲知潜昧处，山北两孤坟。"
        ],
        "notes": [
            ""
        ],
        "volume": "卷八百六十五",
        "no#": 10
    },
    {
        "title": "咏浮云",
        "author": "陆凭",
        "biography": "",
        "paragraphs": [
            "虚虚复空空，瞬息天地中。假合成此像，吾亦非吾躬。"
        ],
        "notes": [
            ""
        ],
        "volume": "卷八百六十五",
        "no#": 11
    },
    {
        "title": "呈李续",
        "author": "韩弇",
        "biography": "",
        "paragraphs": [
            "我有敌国雠，无人可为雪。每至秦陇头，游魂自呜咽。"
        ],
        "notes": [
            ""
        ],
        "volume": "卷八百六十五",
        "no#": 12
    },
    {
        "title": "和崔侍御",
        "author": "尉佗",
        "biography": "",
        "paragraphs": [
            "千岁荒台隳路隅，一烦太守重椒涂。",
            "感君拂拭意何极，赠尔美妇与明珠。"
        ],
        "notes": [
            ""
        ],
        "volume": "卷八百六十五",
        "no#": 13
    },
    {
        "title": "赠窦丞",
        "author": "刘溉",
        "biography": "",
        "paragraphs": [
            "冥路杳杳人不知，不用苦说使人悲。",
            "喜得逢君传家信，后会茫茫何处期。"
        ],
        "notes": [
            ""
        ],
        "volume": "卷八百六十五",
        "no#": 14
    },
    {
        "title": "叙幽冤",
        "author": "郑琼罗",
        "biography": "",
        "paragraphs": [
            "痛填心兮不能语，寸断肠兮诉何处。",
            "春生万物妾不生，更恨香魂不相遇。"
        ],
        "notes": [
            ""
        ],
        "volume": "卷八百六十五",
        "no#": 15
    },
    {
        "title": "过台城感旧",
        "author": "沈青箱",
        "biography": "",
        "paragraphs": [
            "六代旧山川，兴亡几百年。繁华今寂寞，朝市昔喧阗。",
            "夜月琉璃水，春风卵色天。伤时与怀古，垂泪国门前。"
        ],
        "notes": [
            ""
        ],
        "volume": "卷八百六十五",
        "no#": 16
    },
    {
        "title": "诗",
        "author": "襄阳举人",
        "biography": "",
        "paragraphs": [
            "流水涓涓芹努芽，织乌西飞客还家。",
            "荒村无人作寒食，殡宫空对棠梨花。"
        ],
        "notes": [
            ""
        ],
        "volume": "卷八百六十五",
        "no#": 17
    },
    {
        "title": "踏歌",
        "author": "河中鬼",
        "biography": "",
        "paragraphs": [
            "河水流溷溷，山头种荞麦。两个胡孙门底来，"
        ],
        "notes": [
            ""
        ],
        "volume": "卷八百六十五",
        "no#": 18
    },
    {
        "title": "题少陵别墅",
        "author": "萧微",
        "biography": "",
        "paragraphs": [
            "新构茅斋野涧东，松楸交影足悲风。",
            "人间岁月如流水，何事频行此路中。"
        ],
        "notes": [
            ""
        ],
        "volume": "卷八百六十五",
        "no#": 19
    },
    {
        "title": "梦张垂赠诗",
        "author": "张省躬",
        "biography": "",
        "paragraphs": [
            "戚戚复戚戚，秋堂百年色。而我独茫茫，荒郊遇寒食。"
        ],
        "notes": [
            ""
        ],
        "volume": "卷八百六十五",
        "no#": 20
    },
    {
        "title": "秋月联句",
        "author": "商山三丈夫",
        "biography": "",
        "paragraphs": [
            "秋月圆如镜，——王步兵",
            "秋风利似刀。——萧中郎",
            "秋云轻比絮，——梁璟",
            "秋草细如毛。——诸葛长史"
        ],
        "notes": [
            ""
        ],
        "volume": "卷八百六十五",
        "no#": 21
    },
    {
        "title": "天明联句",
        "author": "不详",
        "biography": "",
        "paragraphs": [
            "幽树高高影，——萧中郎",
            "山花寂寂香。——王步兵",
            "山天遥历历，——诸葛长史",
            "山水急汤汤。——梁璟"
        ],
        "notes": [
            ""
        ],
        "volume": "卷八百六十五",
        "no#": 22
    },
    {
        "title": "赠张珽",
        "author": "郑适",
        "biography": "",
        "paragraphs": [
            "昔为吟风啸月人，今为吟风啸月身。",
            "冢坏路边吟啸罢，安知今日又劳神。"
        ],
        "notes": [
            ""
        ],
        "volume": "卷八百六十五",
        "no#": 23
    },
    {
        "title": "西轩诗",
        "author": "甘露寺鬼",
        "biography": "",
        "paragraphs": [
            "赵壹能为赋，邹阳解献书。可惜西江水，不救辙中鱼。",
            "伟哉横海鳞，壮矣垂天翼。一旦失风水，翻为蝼蚁食。",
            "功遂侔昔人，保退无智力。既涉太行险，兹路信难陟。",
            "握里龙蛇纸上鸾，逡巡千幅不将难。",
            "顾云已往罗隐耄，更有何人逞笔端。"
        ],
        "notes": [
            ""
        ],
        "volume": "卷八百六十五",
        "no#": 24
    },
    {
        "title": "降巫诗",
        "author": "邵谒",
        "biography": "",
        "paragraphs": [
            "青山山下少年郎，失意当时别故乡。",
            "惆怅不堪回首望，隔溪遥见旧书堂。"
        ],
        "notes": [
            ""
        ],
        "volume": "卷八百六十五",
        "no#": 25
    },
    {
        "title": "赠雷殿直",
        "author": "石恪",
        "biography": "",
        "paragraphs": [
            "衡阳去此正三年，一路程途甚坦然。深邃门墙三楚外，",
            "公退只应无别事，朱陵后洞看神仙。"
        ],
        "notes": [
            ""
        ],
        "volume": "卷八百六十五",
        "no#": 26
    },
    {
        "title": "吟",
        "author": "富春沙际鬼",
        "biography": "",
        "paragraphs": [
            "陊江三十年，潮打形骸朽。家人都不知，何处奠杯酒。"
        ],
        "notes": [
            ""
        ],
        "volume": "卷八百六十五",
        "no#": 27
    },
    {
        "title": "又吟",
        "author": "富春沙际鬼",
        "biography": "",
        "paragraphs": [
            "莫问我姓名，向君言亦空。潮生沙骨冷，魂魄悲秋风。"
        ],
        "notes": [
            ""
        ],
        "volume": "卷八百六十五",
        "no#": 28
    },
    {
        "title": "献高骈",
        "author": "赵z7",
        "biography": "",
        "paragraphs": [
            "我昔胜君昔，君今胜我今。人生一世事，何用苦相侵。"
        ],
        "notes": [
            ""
        ],
        "volume": "卷八百六十五",
        "no#": 29
    }
]