[
    {
        "title": "山居",
        "author": "可止",
        "biography": "",
        "paragraphs": [
            "雪消春力展，花漫洞门垂。果长纤枝曲，岩崩直道移。",
            "重猿围浅井，斗鼠下疏篱。寒食微灯在，高风势彻陂。"
        ],
        "notes": [
            ""
        ],
        "volume": "卷八百二十五",
        "no#": 1
    },
    {
        "title": "赠樊川长老",
        "author": "可止",
        "biography": "",
        "paragraphs": [
            "瘦颜颧骨见，满面雪毫垂。坐石鸟疑死，出门人谓痴。",
            "照身潭入楚，浸影桧生隋。太白曾经夏，清风凉四肢。"
        ],
        "notes": [
            ""
        ],
        "volume": "卷八百二十五",
        "no#": 2
    },
    {
        "title": "寄积麦山会如长老",
        "author": "可止",
        "biography": "",
        "paragraphs": [
            "默然如大道，尘世不相关。青桧行时静，白云禅处闲。",
            "贫高一生行，病长十年颜。夏满期游寺，寻山又下山。"
        ],
        "notes": [
            ""
        ],
        "volume": "卷八百二十五",
        "no#": 3
    },
    {
        "title": "送僧",
        "author": "可止",
        "biography": "",
        "paragraphs": [
            "四海无拘系，行心兴自浓。百年三事衲，万里一枝筇。",
            "夜减当晴影，春消过雪踪。白云深处去，知宿在何峰。"
        ],
        "notes": [
            ""
        ],
        "volume": "卷八百二十五",
        "no#": 4
    },
    {
        "title": "哭贾岛",
        "author": "可止",
        "biography": "",
        "paragraphs": [
            "燕生松雪地，蜀死葬山根。诗僻降今古，官卑误子孙。",
            "冢栏寒月色，人哭苦吟魂。墓雨滴碑字，年年添藓痕。"
        ],
        "notes": [
            ""
        ],
        "volume": "卷八百二十五",
        "no#": 5
    },
    {
        "title": "雪十二韵",
        "author": "可止",
        "biography": "",
        "paragraphs": [
            "落处咸过尺，翛然物象凄。瑞凝金殿上，寒甚玉关西。",
            "润比江河普，明将日月齐。凌云花顶腻，锁径竹梢低。",
            "出谷樵童怯，归林野鸟迷。煮茶融破练，磨墨染成黳。",
            "陷兔埋平泽，和鱼冻合溪。入楼消酒力，当槛写诗题。",
            "道路依凭马，朝昏委托鸡。洞深猿作族，松亚鹤移栖。",
            "及夏清岩穴，经春溜石梯。丰年兼泰国，天道育黔黎。"
        ],
        "notes": [
            ""
        ],
        "volume": "卷八百二十五",
        "no#": 6
    },
    {
        "title": "精舍遇雨",
        "author": "可止",
        "biography": "",
        "paragraphs": [
            "空门寂寂淡吾身，溪雨微微洗客尘。",
            "卧向白云情未尽，任他黄鸟醉芳春。"
        ],
        "notes": [
            ""
        ],
        "volume": "卷八百二十五",
        "no#": 7
    },
    {
        "title": "小雪",
        "author": "可止",
        "biography": "",
        "paragraphs": [
            "落雪临风不厌看，更多还恐蔽林峦。",
            "愁人正在书窗下，一片飞来一片寒。"
        ],
        "notes": [
            ""
        ],
        "volume": "卷八百二十五",
        "no#": 8
    },
    {
        "title": "送婆罗门僧",
        "author": "可止",
        "biography": "",
        "paragraphs": [
            "雪岭金河独向东，吴山楚泽意无穷。",
            "如今白首乡心尽，万里归程在梦中。"
        ],
        "notes": [
            ""
        ],
        "volume": "卷八百二十五",
        "no#": 9
    },
    {
        "title": "句",
        "author": "可止",
        "biography": "",
        "paragraphs": [
            "不知谁会喃喃语，必向王前报太平。（中山节度王处直座",
            "咏白鹊，时诸侯兼并，王欲继好息民，故云。《高僧传》）"
        ],
        "notes": [
            ""
        ],
        "volume": "卷八百二十五",
        "no#": 10
    },
    {
        "title": "寒食日",
        "author": "云表",
        "biography": "",
        "paragraphs": [
            "寒食悲看郭外春，野田无处不伤神。",
            "平原累累添新冢，半是去年来哭人。"
        ],
        "notes": [
            ""
        ],
        "volume": "卷八百二十五",
        "no#": 11
    },
    {
        "title": "自遣",
        "author": "归仁",
        "biography": "",
        "paragraphs": [
            "日日为诗苦，谁论春与秋。一联如得意，万事总忘忧。",
            "雨堕花临砌，风吹竹近楼。不吟头也白，任白此生头。"
        ],
        "notes": [
            ""
        ],
        "volume": "卷八百二十五",
        "no#": 12
    },
    {
        "title": "酬沈先辈卷",
        "author": "归仁",
        "biography": "",
        "paragraphs": [
            "一百八十首，清泠韵可敲。任从人不爱，终是我难抛。",
            "桂魄吟来满，蒲团坐得凹。先生声价在，寰宇几人抄。"
        ],
        "notes": [
            ""
        ],
        "volume": "卷八百二十五",
        "no#": 13
    },
    {
        "title": "题贾岛吟诗台",
        "author": "归仁",
        "biography": "",
        "paragraphs": [
            "此台如可废，此恨有谁平。纵使迷青草，终难没旧名。",
            "天悲朝雨色，岳哭夜猿声。不是心偏苦，应关自古情。"
        ],
        "notes": [
            ""
        ],
        "volume": "卷八百二十五",
        "no#": 14
    },
    {
        "title": "悼罗隐",
        "author": "归仁",
        "biography": "",
        "paragraphs": [
            "一著谗书未快心，几抽胸臆纵狂吟。管中窥豹我犹在，",
            "长安冠盖皆涂地，仍喜先生葬碧岑。"
        ],
        "notes": [
            ""
        ],
        "volume": "卷八百二十五",
        "no#": 15
    },
    {
        "title": "题楚庙",
        "author": "归仁",
        "biography": "",
        "paragraphs": [
            "羞容难更返江东，谁问从来百战功。天地有心归道德，",
            "也是男儿成败事，不须惆怅对西风。"
        ],
        "notes": [
            ""
        ],
        "volume": "卷八百二十五",
        "no#": 16
    },
    {
        "title": "牡丹",
        "author": "归仁",
        "biography": "",
        "paragraphs": [
            "三春堪惜牡丹奇，半倚朱栏欲绽时。天下更无花胜此，",
            "除却解禅心不动，算应狂杀五陵儿。"
        ],
        "notes": [
            ""
        ],
        "volume": "卷八百二十五",
        "no#": 17
    },
    {
        "title": "旧国里",
        "author": "卿云",
        "biography": "",
        "paragraphs": [
            "旧居梨岭下，风景近炎方。地暖生春早，家贫觉岁长。",
            "石房云过湿，杉径雨余香。日夕竟无事，诗书聊自强。"
        ],
        "notes": [
            ""
        ],
        "volume": "卷八百二十五",
        "no#": 18
    },
    {
        "title": "秋日江居闲咏",
        "author": "卿云",
        "biography": "",
        "paragraphs": [
            "寄居江岛边，闲咏见秋残。草白牛羊瘦，风高猿鸟寒。",
            "检方医故疾，挑荠备中餐。时复停书卷，鉏莎种木兰。"
        ],
        "notes": [
            ""
        ],
        "volume": "卷八百二十五",
        "no#": 19
    },
    {
        "title": "长安言怀寄沈彬侍郎",
        "author": "卿云",
        "biography": "",
        "paragraphs": [
            "故园梨岭下，归路接天涯。生作长安草，胜为边地花。",
            "雁南飞不到，书北寄来赊。堪羡神仙客，青云早致家。"
        ],
        "notes": [
            ""
        ],
        "volume": "卷八百二十五",
        "no#": 20
    },
    {
        "title": "送人游塞",
        "author": "卿云",
        "biography": "",
        "paragraphs": [
            "去去玉关路，省君曾未行。塞深多伏寇，时静亦屯兵。",
            "雪每先秋降，花尝近夏生。闲陪射雕将，应到受降城。"
        ],
        "notes": [
            ""
        ],
        "volume": "卷八百二十五",
        "no#": 21
    },
    {
        "title": "逢老人",
        "author": "隐峦",
        "biography": "",
        "paragraphs": [
            "路逢一老翁，两鬓白如雪。一里二里行，四回五回歇。"
        ],
        "notes": [
            ""
        ],
        "volume": "卷八百二十五",
        "no#": 22
    },
    {
        "title": "牧童",
        "author": "隐峦",
        "biography": "",
        "paragraphs": [
            "牧童见人俱不识，尽著芒鞋戴箬笠。朝阳未出众山晴，",
            "三个五个骑羸牛，前村后村来放牧。笛声才一举，"
        ],
        "notes": [
            ""
        ],
        "volume": "卷八百二十五",
        "no#": 23
    },
    {
        "title": "蜀中送人游庐山",
        "author": "隐峦",
        "biography": "",
        "paragraphs": [
            "居游正值芳春月，蜀道千山皆秀发。溪边十里五里花，",
            "君行试到山前问，山鸟只今相忆无。"
        ],
        "notes": [
            ""
        ],
        "volume": "卷八百二十五",
        "no#": 24
    },
    {
        "title": "琴",
        "author": "隐峦",
        "biography": "",
        "paragraphs": [
            "七条丝上寄深意，涧水松风生十指。",
            "自乃知音犹尚稀，欲教更入何人耳。"
        ],
        "notes": [
            ""
        ],
        "volume": "卷八百二十五",
        "no#": 25
    },
    {
        "title": "浮桥",
        "author": "隐峦",
        "biography": "",
        "paragraphs": [
            "横压惊波防没溺，当初元创是军机。",
            "行人到此全无滞，一片江云踏欲飞。"
        ],
        "notes": [
            ""
        ],
        "volume": "卷八百二十五",
        "no#": 26
    },
    {
        "title": "宿九华化成寺庄",
        "author": "泠然",
        "biography": "",
        "paragraphs": [
            "佛寺孤庄千嶂间，我来诗境强相关。岩边树动猿下涧，",
            "明朝更蹑层霄去，誓共烟霞到老闲。"
        ],
        "notes": [
            ""
        ],
        "volume": "卷八百二十五",
        "no#": 27
    },
    {
        "title": "乞荆浩画",
        "author": "大愚",
        "biography": "",
        "paragraphs": [
            "六幅故牢健，知君恣笔踪。不求千涧水，止要两株松。",
            "树下留磐石，天边纵远峰。近岩幽湿处，惟藉墨烟浓。"
        ],
        "notes": [
            ""
        ],
        "volume": "卷八百二十五",
        "no#": 28
    },
    {
        "title": "上归州刺史代通状二首",
        "author": "怀浚",
        "biography": "",
        "paragraphs": [
            "家在闽山西复西，其中岁岁有莺啼。",
            "如今不在莺啼处，莺在旧时啼处啼。",
            "家在闽山东复东，其中岁岁有花红。",
            "而今不在花红处，花在旧时红处红。"
        ],
        "notes": [
            ""
        ],
        "volume": "卷八百二十五",
        "no#": 29
    },
    {
        "title": "辞郡守李公恩命",
        "author": "恒超",
        "biography": "",
        "paragraphs": [
            "虚著褐衣老，浮杯道不成。誓传经论死，不染利名生。",
            "厌树遮山色，怜窗向月明。他时随范蠡，一棹五湖清。"
        ],
        "notes": [
            ""
        ],
        "volume": "卷八百二十五",
        "no#": 30
    },
    {
        "title": "题广爱寺楞伽山",
        "author": "净显",
        "biography": "",
        "paragraphs": [
            "灵异不能栖鸟雀，幽奇终不著猿猱。为经巢贼应无损，",
            "。"
        ],
        "notes": [
            ""
        ],
        "volume": "卷八百二十五",
        "no#": 31
    },
    {
        "title": "《闻诵法华经》歌",
        "author": "修雅",
        "biography": "",
        "paragraphs": [
            "山色沉沉，松烟幂幂。空林之下，盘陀之石。石上有僧，",
            "十片五片，异花狼藉。偶然相见，未深相识。知是古之人，",
            "佛之意兮祖之髓，我之心兮经之旨。可怜弹指及举手，",
            "光辉一万八千土，土土皆作黄金色。四生六道一光中，",
            "今日亲闻诵此经，始觉驴乘匪端的。我亦当年不出户，",
            "我亦当年爱吟咏，将谓冥搜乱神定。今日亲闻诵此经，",
            "今日亲闻诵此经，始觉聚沙非小事。我昔曾游山与水，",
            "我昔心猿未调伏，常将金锁虚拘束。今日亲闻诵此经，",
            "醍醐之味珍且美，不在唇，不在齿，只在劳生方寸里。",
            "师诵此经经一句，句句白牛亲动步。白牛之步疾如风，",
            "世人纵识师之形，谁人能识师之名。师名医王行佛令，"
        ],
        "notes": [
            ""
        ],
        "volume": "卷八百二十五",
        "no#": 32
    },
    {
        "title": "歌",
        "author": "元寂",
        "biography": "",
        "paragraphs": [
            "酒秃酒秃，何荣何辱。但见衣冠成古丘，不见江河变陵谷。"
        ],
        "notes": [
            ""
        ],
        "volume": "卷八百二十五",
        "no#": 33
    },
    {
        "title": "怀庐山旧隐",
        "author": "若虚",
        "biography": "",
        "paragraphs": [
            "九叠嵯峨倚著天，悔随寒瀑下岩烟。深秋猿鸟来心上，",
            "一枝筇竹游江北，不见炉峰二十年。"
        ],
        "notes": [
            ""
        ],
        "volume": "卷八百二十五",
        "no#": 34
    },
    {
        "title": "乐仙观",
        "author": "若虚",
        "biography": "",
        "paragraphs": [
            "乐氏骑龙上碧天，东吴遗宅尚依然。悟来大道无多事，",
            "松倾鹤死桑田变，华表归乡未有年。"
        ],
        "notes": [
            ""
        ],
        "volume": "卷八百二十五",
        "no#": 35
    },
    {
        "title": "古镜",
        "author": "若虚",
        "biography": "",
        "paragraphs": [
            "轩后红炉独铸成，藓痕磨落月轮呈。万般物象皆能鉴，",
            "百年肝胆堪将比，只怕看频素发生。"
        ],
        "notes": [
            ""
        ],
        "volume": "卷八百二十五",
        "no#": 36
    },
    {
        "title": "睹木平和尚",
        "author": "文益",
        "biography": "",
        "paragraphs": [
            "木平山里人，貌古年复少。相看陌路同，论心秋月皎。",
            "怀衲线非蚕，助歌声有鸟。城阙今日来，一讴曾已晓。"
        ],
        "notes": [
            ""
        ],
        "volume": "卷八百二十五",
        "no#": 37
    },
    {
        "title": "鹭鸶",
        "author": "无则",
        "biography": "",
        "paragraphs": [
            "白苹红蓼碧江涯，日暖双双立睡时。",
            "愿揭金笼放归去，却随沙鹤斗轻丝。"
        ],
        "notes": [
            ""
        ],
        "volume": "卷八百二十五",
        "no#": 38
    },
    {
        "title": "百舌鸟二首",
        "author": "无则",
        "biography": "",
        "paragraphs": [
            "千愁万恨过花时，似向春风怨别离。",
            "若使众禽俱解语，一生怀抱有谁知。",
            "长截邻鸡叫五更，数般名字百般声。",
            "饶伊摇舌先知晓，也待青天明即鸣。"
        ],
        "notes": [
            ""
        ],
        "volume": "卷八百二十五",
        "no#": 39
    },
    {
        "title": "赏牡丹应教",
        "author": "谦光",
        "biography": "",
        "paragraphs": [
            "拥衲对芳丛，由来事不同。鬓从今日白，花似去年红。",
            "艳异随朝露，馨香逐晓风。何须对零落，然后始知空。"
        ],
        "notes": [
            ""
        ],
        "volume": "卷八百二十五",
        "no#": 40
    }
]