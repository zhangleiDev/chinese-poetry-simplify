[
    {
        "title": "奉和圣制送张说上集贤学士赐宴",
        "author": "李元纮",
        "biography": "",
        "paragraphs": [
            "硕儒延凤沼，金马被鸿私。馔玉趋丹禁，笺花降紫墀。",
            "衔恩倾旨酒，鼓舞咏康时。暂觏群书缉，逾昭盛业丕。",
            "接筵欣有命，搦管愧无词。自惊一何幸，太阳还及葵。"
        ],
        "notes": [
            ""
        ],
        "volume": "卷一百零八",
        "no#": 1
    },
    {
        "title": "绿墀怨",
        "author": "李元纮",
        "biography": "",
        "paragraphs": [
            "征马噪金珂，嫖姚向北河。绿苔行迹少，红粉泪痕多。",
            "宝屋粘花絮，银筝覆网罗。别君如昨日，青海雁频过。"
        ],
        "notes": [
            ""
        ],
        "volume": "卷一百零八",
        "no#": 2
    },
    {
        "title": "相思怨",
        "author": "李元纮",
        "biography": "",
        "paragraphs": [
            "望月思氛氲，朱衾懒更熏。春生翡翠帐，花点石榴裙。",
            "燕语时惊妾，莺啼转忆君。交河一万里，仍隔数重云。"
        ],
        "notes": [
            ""
        ],
        "volume": "卷一百零八",
        "no#": 3
    },
    {
        "title": "奉和圣制送张说上集贤学士赐宴",
        "author": "裴漼",
        "biography": "",
        "paragraphs": [
            "问道图书盛，尊儒礼教兴。石渠因学广，金殿为贤升。",
            "日月恩光照，风云宠命膺。谋谟言可范，舟楫事斯凭。",
            "宴喜明时洽，光辉湛露凝。大哉尧作主，天下颂歌称。"
        ],
        "notes": [
            ""
        ],
        "volume": "卷一百零八",
        "no#": 4
    },
    {
        "title": "奉和御制旋师喜捷",
        "author": "裴漼",
        "biography": "",
        "paragraphs": [
            "殊类骄无长，王师示有征。中军才受律，妖寇已亡精。",
            "斩虏还遮塞，绥降更筑城。从来攻必克，天策振奇兵。"
        ],
        "notes": [
            ""
        ],
        "volume": "卷一百零八",
        "no#": 5
    },
    {
        "title": "奉和御制平胡",
        "author": "裴漼",
        "biography": "",
        "paragraphs": [
            "玄漠圣恩通，由来书轨同。忽闻窥月满，相聚寇云中。",
            "庙略占黄气，神兵出绛宫。将军行逐虏，使者亦和戎。",
            "一举轒辒灭，再麾沙漠空。直将威禁暴，非用武为雄。",
            "饮至明军礼，酬勋锡武功。干戈还载戢，文德在唐风。"
        ],
        "notes": [
            ""
        ],
        "volume": "卷一百零八",
        "no#": 6
    },
    {
        "title": "奉和圣制龙池篇",
        "author": "裴漼",
        "biography": "",
        "paragraphs": [
            "乾坤启圣吐龙泉，泉水年年胜一年。始看鱼跃方成海，",
            "休气荣光恒不散，悬知此地是神仙。"
        ],
        "notes": [
            ""
        ],
        "volume": "卷一百零八",
        "no#": 7
    },
    {
        "title": "奉和圣制送张说上集贤学士赐宴",
        "author": "刘升",
        "biography": "",
        "paragraphs": [
            "图书应明主，策府宴嘉宾。台曜临东壁，干光自北辰。",
            "网罗穷象系，述作究天人。圣酒千钟洽，仙厨百味陈。",
            "成山徒可仰，涉海讵知津。幸逢文教盛，还睹颂声新。"
        ],
        "notes": [
            ""
        ],
        "volume": "卷一百零八",
        "no#": 8
    },
    {
        "title": "奉和圣制送张说上集贤学士赐宴",
        "author": "萧嵩",
        "biography": "",
        "paragraphs": [
            "帝曰简才能，旌贤在股肱。文章礼一变，礼乐道逾弘。",
            "芸阁英华入，宾门鹓鹭登。恩筵过所望，圣泽实超恒。",
            "夏叶开红药，余花发紫藤。微臣亦何幸，叨此预文朋。"
        ],
        "notes": [
            ""
        ],
        "volume": "卷一百零八",
        "no#": 9
    },
    {
        "title": "奉和御制左丞相说右丞相璟太子少傅乾曜同日上官命宴都堂赐诗",
        "author": "萧嵩",
        "biography": "",
        "paragraphs": [
            "审官思共理，多士属惟唐。历选台庭旧，来熙帝业昌。",
            "入朝师百辟，论道协三光。垂拱咨元老，亲贤辅少阳。",
            "登庸崇礼送，宠德耀宸章。御酒飞觞洽，仙闱雅乐张。",
            "荷恩思有报，陈力愧无良。愿罄公忠节，同心奉我皇。"
        ],
        "notes": [
            ""
        ],
        "volume": "卷一百零八",
        "no#": 10
    },
    {
        "title": "奉和圣制送张说上集贤学士赐宴",
        "author": "韦抗",
        "biography": "",
        "paragraphs": [
            "广庭临璧沼，多士侍金闺。英宰文儒叶，明君日月齐。",
            "集贤光首拜，改殿发新题。早夏初移律，余花尚拂溪。",
            "壶觞接云上，经术引关西。圣德鸿名远，将陪玉检泥。"
        ],
        "notes": [
            ""
        ],
        "volume": "卷一百零八",
        "no#": 11
    },
    {
        "title": "奉和圣制送张说上集贤学士赐宴",
        "author": "李暠",
        "biography": "",
        "paragraphs": [
            "偃武尧风接，崇文汉道恢。集贤更内殿，清选自中台。",
            "佐命留侯业，词华博物才。天厨千品降，御酒百壶催。",
            "鹓鹭方成列，神仙喜暂陪。复欣同拜首，叨此颂良哉。"
        ],
        "notes": [
            ""
        ],
        "volume": "卷一百零八",
        "no#": 12
    },
    {
        "title": "奉和圣制送张说上集贤学士赐宴",
        "author": "韦述",
        "biography": "",
        "paragraphs": [
            "修文中禁启，改字令名加。台座征人杰，书坊应国华。",
            "赋诗开广宴，赐酒酌流霞。云散明金阙，池开照玉沙。",
            "掖垣留宿鸟，温树落余花。谬此天光及，衔恩醉日斜。"
        ],
        "notes": [
            ""
        ],
        "volume": "卷一百零八",
        "no#": 13
    },
    {
        "title": "晚渡伊水",
        "author": "韦述",
        "biography": "",
        "paragraphs": [
            "悠悠涉伊水，伊水清见石。是时春向深，两岸草如积。",
            "迢递望洲屿，逶迤亘津陌。新树落疏红，遥原上深碧。",
            "回瞻洛阳苑，遽有长山隔。烟雾犹辨家，风尘已为客。",
            "登陟多异趣，往来见行役。云起早已昏，鸟飞日将夕。",
            "光阴逝不借，超然慕畴昔。远游亦何为，归来存竹帛。"
        ],
        "notes": [
            ""
        ],
        "volume": "卷一百零八",
        "no#": 14
    },
    {
        "title": "春日山庄",
        "author": "韦述",
        "biography": "",
        "paragraphs": [
            "初岁开韶月，田家喜载阳。晚晴摇水态，迟景荡山光。",
            "浦净渔舟远，花飞樵路香。自然成野趣，都使俗情忘。"
        ],
        "notes": [
            ""
        ],
        "volume": "卷一百零八",
        "no#": 15
    },
    {
        "title": "广陵送别宋员外佐越郑舍人还京",
        "author": "韦述",
        "biography": "",
        "paragraphs": [
            "朱绂临秦望，皇华赴洛桥。文章南渡越，书奏北归朝。",
            "树入江云尽，城衔海月遥。秋风将客思，川上晚萧萧。"
        ],
        "notes": [
            ""
        ],
        "volume": "卷一百零八",
        "no#": 16
    },
    {
        "title": "奉和圣制送张说上集贤学士赐宴",
        "author": "陆坚",
        "biography": "",
        "paragraphs": [
            "圣主崇文教，层霄降德音。尊贤泽既厚，式宴宠逾深。",
            "复有夔龙相，良哉简帝心。得人惟迈昔，多士谅推今。",
            "书殿荣光满，儒门喜气临。顾惟诚滥吹，徒此接衣簪。"
        ],
        "notes": [
            ""
        ],
        "volume": "卷一百零八",
        "no#": 17
    },
    {
        "title": "句",
        "author": "陆坚",
        "biography": "",
        "paragraphs": [
            "风移覃土宇，云上浃群臣。"
        ],
        "notes": [
            ""
        ],
        "volume": "卷一百零八",
        "no#": 18
    },
    {
        "title": "奉和圣制送张说上集贤学士赐宴",
        "author": "程行谌",
        "biography": "",
        "paragraphs": [
            "圣主崇文化，锵锵得盛才。相因归梦立，殿以集贤开。",
            "象系微言阐，诗书至道该。尧尊承帝泽，禹膳自天来。",
            "礼洽欢逾长，风恬暑更回。国朝将舜颂，同是一康哉。"
        ],
        "notes": [
            ""
        ],
        "volume": "卷一百零八",
        "no#": 19
    },
    {
        "title": "奉和圣制送张说上集贤学士赐宴",
        "author": "褚琇",
        "biography": "",
        "paragraphs": [
            "讲习延东观，趋陪盛北宫。惟师恢帝则，敷教叶天工。",
            "宣室恩尝异，金华礼更崇。洞门清永日，华绶接微风。",
            "萐降尧厨翠，榴开舜酒红。文思光万宇，高议待升中。"
        ],
        "notes": [
            ""
        ],
        "volume": "卷一百零八",
        "no#": 20
    },
    {
        "title": "奉和御制左丞相说右丞相璟太子少傅乾曜同日上官命都堂赐诗",
        "author": "裴光庭",
        "biography": "",
        "paragraphs": [
            "乐贤闻往诰，褒德偶兹辰。端揆升元老，师谋择累仁。",
            "紫庭崇让毕，粉署礼容陈。既荷恩荣旧，俱承宠命新。",
            "天文悬瑞色，圣酒泛华茵。杂遝喧箫鼓，欢娱洽搢绅。",
            "掖垣招近侍，虚薄厕清尘。共保坚贞节，常期雨露均。"
        ],
        "notes": [
            ""
        ],
        "volume": "卷一百零八",
        "no#": 21
    },
    {
        "title": "奉和圣制左丞相说右丞相璟太子少傅乾曜同日上官命宴都堂赐诗",
        "author": "宇文融",
        "biography": "",
        "paragraphs": [
            "申甫生周日，宣慈举舜年。何如偶昌运，比德迈前贤。",
            "宠获元良密，荣瞻端揆迁。职优三事老，位在百僚先。",
            "北极回宸渥，南宫饰御筵。飞文瑶劄降，赐酒玉杯传。",
            "谬列台衡重，俱承雨露偏。誓将同竭力，相与郊尘涓。"
        ],
        "notes": [
            ""
        ],
        "volume": "卷一百零八",
        "no#": 22
    },
    {
        "title": "奉和圣制同二相已下群官乐游园宴",
        "author": "崔沔",
        "biography": "",
        "paragraphs": [
            "五日酺才毕，千年乐未央。复承天所赐，终宴国之阳。",
            "地胜春逾好，恩深乐更张。落花飞广座，垂柳拂行觞。",
            "庶尹陪三史，诸侯具万方。酒酣同抃跃，歌舞咏时康。"
        ],
        "notes": [
            ""
        ],
        "volume": "卷一百零八",
        "no#": 23
    },
    {
        "title": "奉和圣制同二相已下群臣乐游园宴",
        "author": "崔尚",
        "biography": "",
        "paragraphs": [
            "春日照长安，皇恩宠庶官。合钱承罢宴，赐帛复追欢。",
            "供帐凭高列，城池入迥宽。花催相国醉，鸟和乐人弹。",
            "北阙云中见，南山树杪看。乐游宜缔赏，舞咏惜将阑。"
        ],
        "notes": [
            ""
        ],
        "volume": "卷一百零八",
        "no#": 24
    },
    {
        "title": "奉和圣制同二相以下群官乐游园宴",
        "author": "胡皓",
        "biography": "",
        "paragraphs": [
            "五酺终宴集，三锡又欢娱。仙阜崇高异，神州眺览殊。",
            "南山临皓雪，北阙对明珠。广座鹓鸿满，昌庭驷马趋。",
            "绮罗含草树，丝竹吐郊衢。衔杯不能罢，歌舞乐唐虞。"
        ],
        "notes": [
            ""
        ],
        "volume": "卷一百零八",
        "no#": 25
    },
    {
        "title": "奉和圣制送张尚书巡边",
        "author": "胡皓",
        "biography": "",
        "paragraphs": [
            "燕公为汉将，武德奉文思。利用经戎莽，英图叶圣诒。",
            "塞沙制长策，穷石卷摇旗。万里要相贺，三边又在兹。",
            "棱威方逐逐，谈笑坐怡怡。宠饯纷郊道，充厨竭御司。",
            "尝醪企行迈，听乐罢涟洏。衮旒垂翰墨，缨蕤迭赋诗。",
            "金山无积阻，玉树有华滋。请迨炎风暮，归旌候此时。"
        ],
        "notes": [
            ""
        ],
        "volume": "卷一百零八",
        "no#": 26
    },
    {
        "title": "和宋之问寒食题临江驿",
        "author": "胡皓",
        "biography": "",
        "paragraphs": [
            "闻道山阴会，仍为火忌辰。途中甘弃日，江上苦伤春。",
            "流水翻催泪，寒灰更伴人。丹心终不改，白发为谁新。"
        ],
        "notes": [
            ""
        ],
        "volume": "卷一百零八",
        "no#": 27
    },
    {
        "title": "出峡",
        "author": "胡皓",
        "biography": "",
        "paragraphs": [
            "巴东三峡尽，旷望九江开。楚塞云中出，荆门水上来。",
            "鱼龙潜啸雨，凫雁动成雷。南国秋风晚，客思几悠哉。"
        ],
        "notes": [
            ""
        ],
        "volume": "卷一百零八",
        "no#": 28
    },
    {
        "title": "同蔡孚起居咏鹦鹉",
        "author": "胡皓",
        "biography": "",
        "paragraphs": [
            "鹦鹉殊姿致，鸾皇得比肩。常寻金殿里，每话玉阶前。",
            "贾谊才方达，扬雄老未迁。能言既有地，何惜为闻天。"
        ],
        "notes": [
            ""
        ],
        "volume": "卷一百零八",
        "no#": 29
    },
    {
        "title": "大漠行",
        "author": "胡皓",
        "biography": "",
        "paragraphs": [
            "单于犯蓟壖，虏骑略萧边。南山木叶飞下地，",
            "三军遥倚伏，万里相驰逐。旌旆悠悠静潮源，",
            "马蹄冻溜石，胡毳暖生冰。云沙泱漭天光闭，",
            "近见行人畏白龙，遥闻公主愁黄鹤。阳春半，岐路间；",
            "瑶台苑，玉门关。百花芳树红将歇，二月兰皋绿未还。",
            "阵云不散鱼龙水，雨雪犹飞鸿鹄山。山嶂绵连那可极，",
            "汉将纷纭攻战盈，胡寇萧条幽朔清。韩昌拜节偏知送，",
            "但得将军能百胜，不须天子筑长城。"
        ],
        "notes": [
            ""
        ],
        "volume": "卷一百零八",
        "no#": 30
    }
]