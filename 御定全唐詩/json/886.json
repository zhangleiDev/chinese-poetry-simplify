[
    {
        "title": "中秋月",
        "author": "曹松",
        "biography": "",
        "paragraphs": [
            "九十日秋色，今秋已十分。孤光吞列宿，四面绝微云。",
            "众木排疏影，寒流叠细纹。遥遥望丹桂，心绪更纷纷。"
        ],
        "notes": [
            ""
        ],
        "volume": "卷八百八十六",
        "no#": 1
    },
    {
        "title": "寄方干",
        "author": "曹松",
        "biography": "",
        "paragraphs": [
            "桐庐江水闲，终日对柴关。因想别离处，不知多少山。",
            "钓舟春岸阔，庭树晚烟还。莫便求栖隐，桂枝堪恨颜。"
        ],
        "notes": [
            ""
        ],
        "volume": "卷八百八十六",
        "no#": 2
    },
    {
        "title": "宿山寺",
        "author": "曹松",
        "biography": "",
        "paragraphs": [
            "溪山尽日行，方听远钟声。入院逢僧定，登楼见月生。",
            "露垂群木润，泉落一岩清。此景关吾事，通宵寐不成。"
        ],
        "notes": [
            ""
        ],
        "volume": "卷八百八十六",
        "no#": 3
    },
    {
        "title": "冬日登江楼",
        "author": "曹松",
        "biography": "",
        "paragraphs": [
            "高楼临古岸，野步晚来登。江水因寒落，山云为雪凝。",
            "远村虽入望，危槛不堪凭。亲老未归去，乡愁徒自兴。"
        ],
        "notes": [
            ""
        ],
        "volume": "卷八百八十六",
        "no#": 4
    },
    {
        "title": "寄李处士",
        "author": "曹松",
        "biography": "",
        "paragraphs": [
            "僧话磻溪叟，平生重赤松。夜堂悲蟋蟀，秋水老芙蓉。",
            "吟坐倦垂钓，闲行多倚筇。闻名来已久，未得一相逢。",
            "塔见移来影，钟闻过去声。一斋唯默坐，应笑我营营。"
        ],
        "notes": [
            ""
        ],
        "volume": "卷八百八十六",
        "no#": 5
    },
    {
        "title": "客中立春",
        "author": "曹松",
        "biography": "",
        "paragraphs": [
            "玉烛传佳节，阳和应此辰。土牛呈岁稔，彩燕表年春。",
            "腊尽星回次，寒余月建寅。梅花将柳色，偏思越乡人。"
        ],
        "notes": [
            ""
        ],
        "volume": "卷八百八十六",
        "no#": 6
    },
    {
        "title": "南塘暝兴",
        "author": "曹松",
        "biography": "",
        "paragraphs": [
            "水色昏犹白，霞光暗渐无。风荷摇破扇，波月动连珠。",
            "蟋蟀啼相应，鸳鸯宿不孤。小僮频报夜，归步尚踟蹰。"
        ],
        "notes": [
            ""
        ],
        "volume": "卷八百八十六",
        "no#": 7
    },
    {
        "title": "送郑谷归宜春",
        "author": "曹松",
        "biography": "",
        "paragraphs": [
            "无成归故国，上马亦高歌。况是飞鸣后，殊为喜庆多。",
            "暑消嵩岳雨，凉吹洞庭波。莫使闲吟去，须期接盛科。"
        ],
        "notes": [
            ""
        ],
        "volume": "卷八百八十六",
        "no#": 8
    },
    {
        "title": "送曾德迈归宁宜春",
        "author": "曹松",
        "biography": "",
        "paragraphs": [
            "湘东山川有清辉，袁水词人得意归。几府争驰毛义檄，",
            "想到宜阳更无事，并将欢庆奉庭闱。"
        ],
        "notes": [
            ""
        ],
        "volume": "卷八百八十六",
        "no#": 9
    },
    {
        "title": "山泉",
        "author": "李洞",
        "biography": "",
        "paragraphs": [
            "半空飞下水，势去响如雷。静彻啼猿寺，高凌坐客台。",
            "耳同经剑阁，身若到天台。溅树吹成冻，凌祠触作灰。",
            "深中试楖栗，浅处落莓苔。半夜重城闭，潺湲枕上来。"
        ],
        "notes": [
            ""
        ],
        "volume": "卷八百八十六",
        "no#": 10
    },
    {
        "title": "松",
        "author": "卢士衡",
        "biography": "",
        "paragraphs": [
            "云外千寻好性灵，伴杉陪柏事孤贞。招呼暑气终无分，",
            "如逢郢匠垂搜采，为栋为梁力不轻。"
        ],
        "notes": [
            ""
        ],
        "volume": "卷八百八十六",
        "no#": 11
    },
    {
        "title": "再游紫阳洞重题小松",
        "author": "卢士衡",
        "biography": "",
        "paragraphs": [
            "仙家种此充朝食，叶叶枝枝造化力。去年见时似鹤高，",
            "好期逸士统贞根，昂枝点破秋苔色。寻思凡眼重花开，"
        ],
        "notes": [
            ""
        ],
        "volume": "卷八百八十六",
        "no#": 12
    },
    {
        "title": "湘江晓望",
        "author": "熊皎",
        "biography": "",
        "paragraphs": [
            "笙歌欢罢散离筵，水色朦胧蘸宿烟。山响疏钟何处寺，",
            "归梦已阑风色动，孤帆仍要住无缘。"
        ],
        "notes": [
            ""
        ],
        "volume": "卷八百八十六",
        "no#": 13
    },
    {
        "title": "早行",
        "author": "熊皎",
        "biography": "",
        "paragraphs": [
            "结束何妨早，将行四顾频。山前犹见月，陌上未逢人。",
            "远树动宿鸟，危桥怯病身。渐明恒自慰，应免复迷津。"
        ],
        "notes": [
            ""
        ],
        "volume": "卷八百八十六",
        "no#": 14
    },
    {
        "title": "游嵩山",
        "author": "熊皎",
        "biography": "",
        "paragraphs": [
            "独背焦桐访洞天，暂攀灵迹弃尘缘。深逢野草皆疑药，",
            "可怜幽景堪长往，一任人间岁月迁。"
        ],
        "notes": [
            ""
        ],
        "volume": "卷八百八十六",
        "no#": 15
    },
    {
        "title": "九华望庐山",
        "author": "熊皎",
        "biography": "",
        "paragraphs": [
            "九江山势尽峥嵘，惟有匡庐最得名。万叠影遮残雪在，",
            "只待丹霄酬志了，白云深处是归程。"
        ],
        "notes": [
            ""
        ],
        "volume": "卷八百八十六",
        "no#": 16
    },
    {
        "title": "道傍松",
        "author": "熊皎",
        "biography": "",
        "paragraphs": [
            "偃盖当衢莫记年，独含苍翠鹤应怜。垂阴独向笙歌地，",
            "论功只合行人赏，销得烦蒸古道边。"
        ],
        "notes": [
            ""
        ],
        "volume": "卷八百八十六",
        "no#": 17
    },
    {
        "title": "月中桂",
        "author": "熊皎",
        "biography": "",
        "paragraphs": [
            "断破重轮种者谁，银蟾何事便相随。莫言望夜无攀处，",
            "几回目断云霄外，未必姮娥惜一枝。"
        ],
        "notes": [
            ""
        ],
        "volume": "卷八百八十六",
        "no#": 18
    },
    {
        "title": "湖上望庐山",
        "author": "孙鲂",
        "biography": "",
        "paragraphs": [
            "辍棹南湖首重回，笑青吟翠向崔嵬。",
            "天应不许人全见，长把云藏一半来。"
        ],
        "notes": [
            ""
        ],
        "volume": "卷八百八十六",
        "no#": 19
    },
    {
        "title": "题梅岭泉",
        "author": "孙鲂",
        "biography": "",
        "paragraphs": [
            "梅岭旧闻传，林亭势峞然。登临真不易，幽胜恐无先。",
            "楚野平千里，吴江曲一边。标形都大别，洞府岂知焉。",
            "飞阁横空去，征帆落面前。南雄雉堞峻，北壮凤台连。",
            "烂熳三春媚，参差百卉妍。风桃诸处锦，洛竹半溪烟。",
            "燕入晴梁语，莺从暖谷迁。石根朝霭碧，帘际晚霞鲜。",
            "径柳行难约，庭莎醉好眠。清明时更异，造化意疑偏。",
            "不独宜韶景，尤须看暑天。药苗繁似结，萝蔓猛如编。",
            "珠亚垂枝果，冰澄汲井泉。粉墙蜩蜕落，丹槛雀雏颠。",
            "炎气微茫觉，清飙左右穿。云峰从勃起，葵叶岂劳扇。",
            "又见秋天丽，浑将夏日悬。红bW著霜树，香老卧池边。",
            "菱芡谁铺绣，莓苔自学钱。暗虫依砌响，明月逗帘圆。",
            "小砌滋新菊，高轩噪暮蝉。雨声寒飒飒，雁影晓联联。",
            "释此何堪玩，深冬更可怜。窗中看短景，树里见重川。",
            "冈阜分明出，杉松气概全。讴成白雪曲，吟是早梅篇。",
            "创制谁人解，根基太守贤。或时留皂盖，尽日簇华筵。",
            "谁咏忧黎庶，狂游泥管弦。交加丰玉食，来去迸金船。",
            "侍从非常客，俳谐像列仙。画旗张赫奕，妖妓舞婵娟。",
            "罢宴心犹恋，将归兴尚牵。只应愁逼夜，宁厌赏经年。",
            "孤贱今何幸，跻攀奈有缘。展眉惊豁达，徐步喜周旋。",
            "讽咏虽知苦，推功靡极玄。聊书四十韵，甘责未精专。"
        ],
        "notes": [
            ""
        ],
        "volume": "卷八百八十六",
        "no#": 20
    },
    {
        "title": "庐山瀑布",
        "author": "孙鲂",
        "biography": "",
        "paragraphs": [
            "有山来便有，万丈落云端。雾喷千岩湿，雷倾九夏寒。",
            "图中僧写去，湖上客回看。却羡为猿鹤，飞鸣近碧湍。"
        ],
        "notes": [
            ""
        ],
        "volume": "卷八百八十六",
        "no#": 21
    },
    {
        "title": "牡丹",
        "author": "孙鲂",
        "biography": "",
        "paragraphs": [
            "意态天生异，转看看转新。百花休放艳，三月始为春。",
            "蝶死难离槛，莺狂不避人。其如豪贵地，清醒复何因。"
        ],
        "notes": [
            ""
        ],
        "volume": "卷八百八十六",
        "no#": 22
    },
    {
        "title": "主人司空后亭牡丹",
        "author": "孙鲂",
        "biography": "",
        "paragraphs": [
            "佳卉挺芳辰，夭容乃绝伦。望开从隔岁，愁过即无春。",
            "体物真英气，余花似庶人。蜂攒知眷恋，鸟语亦殷勤。",
            "况在豪华地，宁同里巷尘。酷怜应丧德，多赏奈怡神。",
            "忌秽栽时土，尝甜折处津。绕行那识倦，围坐岂辞频。",
            "入梦殊巫峡，临池胜洛滨。乐喧丝杂竹，露渍卯连寅。",
            "饮兴尤思满，吟情自合新。怕风惟怯夜，忧雨不经旬。",
            "栏槛为良援，亭台是四邻。虽非能伐性，争免碍还淳。",
            "斗艳何惭蜀，矜繁未让秦。私心期一日，许近看逡巡。"
        ],
        "notes": [
            ""
        ],
        "volume": "卷八百八十六",
        "no#": 23
    },
    {
        "title": "看牡丹二首",
        "author": "孙鲂",
        "biography": "",
        "paragraphs": [
            "莫将红粉比秾华，红粉那堪比此花。隔院闻香谁不惜，",
            "输我一枝和晓露，真珠帘外向人斜。",
            "看花长到牡丹月，万事全忘自不知。风促乍开方可惜，",
            "也拟便休还改过，迢迢争奈一年期。"
        ],
        "notes": [
            ""
        ],
        "volume": "卷八百八十六",
        "no#": 24
    },
    {
        "title": "题未开牡丹",
        "author": "孙鲂",
        "biography": "",
        "paragraphs": [
            "青苞虽小叶虽疏，贵气高情便有余。浑未盛时犹若此，",
            "无限风光言不得，一心留在暮春初。"
        ],
        "notes": [
            ""
        ],
        "volume": "卷八百八十六",
        "no#": 25
    },
    {
        "title": "主人司空见和未开牡丹，辄却奉和",
        "author": "孙鲂",
        "biography": "",
        "paragraphs": [
            "把笔临芳不自怡，首征章句促妖期。已惊常调言多鄙，",
            "狂歌狂醉犹堪羡，大拙当时是老时。"
        ],
        "notes": [
            ""
        ],
        "volume": "卷八百八十六",
        "no#": 26
    },
    {
        "title": "又题牡丹上主人司空",
        "author": "孙鲂",
        "biography": "",
        "paragraphs": [
            "一年芳胜一年芳，爱重贤侯意异常。手辟红房看阔狭，",
            "只恐梦征他日去，又须疑向凤池傍。"
        ],
        "notes": [
            ""
        ],
        "volume": "卷八百八十六",
        "no#": 27
    },
    {
        "title": "牡丹落后有作",
        "author": "孙鲂",
        "biography": "",
        "paragraphs": [
            "未发先愁有一朝，如今零落更魂销。青丛别后无多色，",
            "明年虽道还期在，争奈凭栏乍寂寥。"
        ],
        "notes": [
            ""
        ],
        "volume": "卷八百八十六",
        "no#": 28
    },
    {
        "title": "柳絮咏",
        "author": "孙鲂",
        "biography": "",
        "paragraphs": [
            "年年三月里，随处自悠扬。雨过浑疑尽，风来特地狂。",
            "入花蜂有碍，遮水燕无妨。苦是添离思，青门道路长。"
        ],
        "notes": [
            ""
        ],
        "volume": "卷八百八十六",
        "no#": 29
    },
    {
        "title": "甘露寺紫薇花",
        "author": "孙鲂",
        "biography": "",
        "paragraphs": [
            "蜀葵鄙下兼全落，菡萏清高且未开。赫日迸光飞蝶去，",
            "谁笑晚芳为贱劣，便饶春丽已尘埃。牵吟过夏惟忧尽，"
        ],
        "notes": [
            ""
        ],
        "volume": "卷八百八十六",
        "no#": 30
    },
    {
        "title": "芳草",
        "author": "孙鲂",
        "biography": "",
        "paragraphs": [
            "何处不相见，烟苗捧露心。萋萋绿远水，苒苒在空林。",
            "野吹闲摇阔，游人醉卧深。南朝古城里，碑石又应沈。"
        ],
        "notes": [
            ""
        ],
        "volume": "卷八百八十六",
        "no#": 31
    },
    {
        "title": "春苔",
        "author": "孙鲂",
        "biography": "",
        "paragraphs": [
            "底物最牵吟，秋苔独自寻。何时连夜雨，叠翠满松阴。",
            "湘岸荒祠静，吴宫古砌深。侯门还可惜，长被马蹄侵。"
        ],
        "notes": [
            ""
        ],
        "volume": "卷八百八十六",
        "no#": 32
    },
    {
        "title": "老松",
        "author": "孙鲂",
        "biography": "",
        "paragraphs": [
            "郁郁复苍苍，秋风韵更长。空心应有□，老叶不知霜。",
            "子落生深涧，阴清背夕阳。如逢东岱雨，犹得覆秦王。"
        ],
        "notes": [
            ""
        ],
        "volume": "卷八百八十六",
        "no#": 33
    },
    {
        "title": "柳",
        "author": "孙鲂",
        "biography": "",
        "paragraphs": [
            "茏葱二月初，青软自相纡。意态花犹少，风流木更无。",
            "影繁晴陌上，烟重古城隅。炀帝河声里，几番荣又枯。",
            "数树新栽在画桥，春来犹自长长条。",
            "东风多事刚牵引，已解纤纤学舞腰。",
            "金堤堤上一林烟，况近清明二月天。",
            "别有数枝遥望见，画桥南面拂秋千。",
            "春物牵情不奈何，就中杨柳态难过。",
            "也知是处无花去，争奈看时未觉多。",
            "小眉初展绿条稠，露压烟蒙不自由。",
            "莫是折来偏属意，依稀相似是风流。",
            "九衢春霁湿云凝，著地毵毵碍马行。",
            "拟折无端抛又恋，乱穿来去羡黄莺。",
            "千树阴阴盖御沟，雪花金穗思悠悠。",
            "先朝事后应无也，惟是荒根逐碧流。",
            "摇荡和风恃赖春，蘸流遮路逐年新。",
            "颠狂絮落还堪恨，分外欺凌寂寞人。",
            "暖催春促吐芳芽，伴雨从风处处斜。",
            "莫道玄功无定配，不然争得见桃花。",
            "小池前后碧江滨，窣翠抛青烂熳春。",
            "不是和风为抬举，可能开眼向行人。",
            "深绿依依配浅黄，两般颜色一般香。",
            "到头袅娜成何事，只解年年断客肠。"
        ],
        "notes": [
            ""
        ],
        "volume": "卷八百八十六",
        "no#": 34
    },
    {
        "title": "看桑",
        "author": "孙鲂",
        "biography": "",
        "paragraphs": [
            "簇簇互相遮，闲看实可嗟。藉多虽是叶，栽盛不如花。",
            "春绿暗连麦，秋干暮立鸦。旧乡曾种得，经乱属谁家。"
        ],
        "notes": [
            ""
        ],
        "volume": "卷八百八十六",
        "no#": 35
    },
    {
        "title": "仙都山留题",
        "author": "刘昭禹",
        "biography": "",
        "paragraphs": [
            "林下事无非，尘中竟不知。白云深拥我，青石合眠谁。",
            "山静捣灵药，夜闲论古诗。此来亲羽客，何日变枯髭。"
        ],
        "notes": [
            ""
        ],
        "volume": "卷八百八十六",
        "no#": 36
    },
    {
        "title": "晚霁望岳麓",
        "author": "刘昭禹",
        "biography": "",
        "paragraphs": [
            "湘西斜日边，峭入几寻天。翠落重城内，屏开万户前。",
            "崖崚危溅瀑，林罅静通仙。谁肯功成后，相携扫石眠。"
        ],
        "notes": [
            ""
        ],
        "volume": "卷八百八十六",
        "no#": 37
    },
    {
        "title": "石笋",
        "author": "刘昭禹",
        "biography": "",
        "paragraphs": [
            "千古海门石，移归吟叟居。窍腥蛟出后，形瘦浪冲余。",
            "工语宁无玉，僧知忽有书。好期仙者叱，变化向庭隅。"
        ],
        "notes": [
            ""
        ],
        "volume": "卷八百八十六",
        "no#": 38
    },
    {
        "title": "伤雨后牡丹",
        "author": "刘昭禹",
        "biography": "",
        "paragraphs": [
            "废功看不已，醉起又持杯。数日帘常卷，中宵雨忽来。",
            "凄凉无戏蝶，零落在苍苔。造化根难问，令人首可回。"
        ],
        "notes": [
            ""
        ],
        "volume": "卷八百八十六",
        "no#": 39
    },
    {
        "title": "送人红花栽",
        "author": "刘昭禹",
        "biography": "",
        "paragraphs": [
            "世上红蕉异，因移万雷根。艰难离瘴土，潇洒入朱门。",
            "叶战青云韵，花零宿露痕。长安多未识，谁想动吟魂。"
        ],
        "notes": [
            ""
        ],
        "volume": "卷八百八十六",
        "no#": 40
    },
    {
        "title": "晓望",
        "author": "刘乙",
        "biography": "",
        "paragraphs": [
            "地祇逃秀境，神化或殷雷。裂汉娲补合，高峰剑跃开。",
            "即今新定业，何世不遗才。若是浮名道，须言有祸胎。"
        ],
        "notes": [
            ""
        ],
        "volume": "卷八百八十六",
        "no#": 41
    },
    {
        "title": "山中早起",
        "author": "刘乙",
        "biography": "",
        "paragraphs": [
            "鸡调扶桑枝，秋空隐少微。阔云霞并曜，高日月争辉。",
            "若厥开天道，同初发帝机。以言当代事，闲辟紫宸扉。"
        ],
        "notes": [
            ""
        ],
        "volume": "卷八百八十六",
        "no#": 42
    },
    {
        "title": "晚步",
        "author": "姚揆",
        "biography": "",
        "paragraphs": [
            "陋巷贫疑本姓颜，晚来闲步出林间。数声长笛吹沈日，",
            "迟回从此搜吟久，待得溪头月上还。"
        ],
        "notes": [
            ""
        ],
        "volume": "卷八百八十六",
        "no#": 43
    },
    {
        "title": "秋日江东晚行",
        "author": "姚揆",
        "biography": "",
        "paragraphs": [
            "迢迢驱马过江东，此际令人恨莫穷。一撮秋烟堤上白，",
            "含思看看到梁苑，画楼丝竹彻遥空。"
        ],
        "notes": [
            ""
        ],
        "volume": "卷八百八十六",
        "no#": 44
    },
    {
        "title": "题陶渊明醉石",
        "author": "陈光",
        "biography": "",
        "paragraphs": [
            "片石露寒色，先生遗素风。醉眠芳草合，吟起白云空。",
            "道出乾坤外，声齐日月中。我知彭泽后，千载与谁同。"
        ],
        "notes": [
            ""
        ],
        "volume": "卷八百八十六",
        "no#": 45
    },
    {
        "title": "长安新柳",
        "author": "陈光",
        "biography": "",
        "paragraphs": [
            "九陌云初霁，皇衢柳已新。不同天苑景，先得日边春。",
            "色浅微含露，丝轻未惹尘。一枝方欲折，归去及兹晨。"
        ],
        "notes": [
            ""
        ],
        "volume": "卷八百八十六",
        "no#": 46
    },
    {
        "title": "雪晴",
        "author": "杨凝式",
        "biography": "",
        "paragraphs": [
            "春来冰未泮，冬至雪初晴。为报方袍客，丰年瑞已成。"
        ],
        "notes": [
            ""
        ],
        "volume": "卷八百八十六",
        "no#": 47
    }
]