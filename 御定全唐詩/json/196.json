[
    {
        "title": "元次山居武昌之樊山，新春大雪，以诗问之",
        "author": "孟彦深",
        "biography": "",
        "paragraphs": [
            "江山十日雪，雪深江雾浓。起来望樊山，但见群玉峰。",
            "林莺却不语，野兽翻有踪。山中应大寒，短褐何以完。",
            "皓气凝书帐，清著钓鱼竿。怀君欲进谒，溪滑渡舟难。"
        ],
        "notes": [
            ""
        ],
        "volume": "卷一百九十六",
        "no#": 1
    },
    {
        "title": "出塞曲",
        "author": "刘湾",
        "biography": "",
        "paragraphs": [
            "将军在重围，音信绝不通。羽书如流星，飞入甘泉宫。",
            "倚是并州儿，少年心胆雄。一朝随召募，百战争王公。",
            "去年桑干北，今年桑干东。死是征人死，功是将军功。",
            "汗马牧秋月，疲卒卧霜风。仍闻左贤王，更将围云中。"
        ],
        "notes": [
            ""
        ],
        "volume": "卷一百九十六",
        "no#": 2
    },
    {
        "title": "云南曲",
        "author": "刘湾",
        "biography": "",
        "paragraphs": [
            "百蛮乱南方，群盗如猬起。骚然疲中原，征战从此始。",
            "白门太和城，来往一万里。去者无全生，十人九人死。",
            "岱马卧阳山，燕兵哭泸水。妻行求死夫，父行求死子。",
            "苍天满愁云，白骨积空垒。哀哀云南行，十万同已矣。"
        ],
        "notes": [
            ""
        ],
        "volume": "卷一百九十六",
        "no#": 3
    },
    {
        "title": "李陵别苏武",
        "author": "刘湾",
        "biography": "",
        "paragraphs": [
            "汉武爱边功，李陵提步卒。转战单于庭，身随汉军没。",
            "李陵不爱死，心存归汉阙。誓欲还国恩，不为匈奴屈。",
            "身辱家已无，长居虎狼窟。胡天无春风，虏地多积雪。",
            "穷阴愁杀人，况与苏武别。发声天地哀，执手肺肠绝。",
            "白日为我愁，阴云为我结。生为汉宫臣，死为胡地骨。",
            "万里长相思，终身望南月。"
        ],
        "notes": [
            ""
        ],
        "volume": "卷一百九十六",
        "no#": 4
    },
    {
        "title": "虹县严孝子墓",
        "author": "刘湾",
        "biography": "",
        "paragraphs": [
            "至性教不及，因心天所资。礼闻三年丧，尔独终身期。",
            "下由骨肉恩，上报父母慈。礼闻哭有卒，汝独哀无时。",
            "前有松柏林，荆蓁结朦胧。墓门白日闭，泣血黄泉中。",
            "草服蔽枯骨，垢容戴飞蓬。举声哭苍天，万木皆悲风。"
        ],
        "notes": [
            ""
        ],
        "volume": "卷一百九十六",
        "no#": 5
    },
    {
        "title": "对雨愁闷，寄钱大郎中",
        "author": "刘湾",
        "biography": "",
        "paragraphs": [
            "积雨细纷纷，饥寒命不分。揽衣愁见肘，窥镜觅从文。",
            "九陌成泥海，千山尽湿云。龙钟驱款段，到处倍思君。"
        ],
        "notes": [
            ""
        ],
        "volume": "卷一百九十六",
        "no#": 6
    },
    {
        "title": "即席赋露中菊",
        "author": "刘湾",
        "biography": "",
        "paragraphs": [
            "众芳春竞发，寒菊露偏滋。受气何曾异，开花独自迟。",
            "晚成犹有分，欲采未过时。勿弃东篱下，看随秋草衰。"
        ],
        "notes": [
            ""
        ],
        "volume": "卷一百九十六",
        "no#": 7
    },
    {
        "title": "遇旅鹤",
        "author": "孙昌胤",
        "biography": "",
        "paragraphs": [
            "灵鹤产绝境，昂昂无与俦。群飞沧海曙，一叫云山秋。",
            "野性方自得，人寰何所求。时因戏祥风，偶尔来中州。",
            "中州帝王宅，园沼深且幽。希君惠稻粱，欲并离丹丘。",
            "不然奋飞去，将适汗漫游。肯作池上鹜，年年空沉浮。"
        ],
        "notes": [
            ""
        ],
        "volume": "卷一百九十六",
        "no#": 8
    },
    {
        "title": "清明",
        "author": "孙昌胤",
        "biography": "",
        "paragraphs": [
            "清明暮春里，怅望北山陲。燧火开新焰，桐花发故枝。",
            "沈冥惭岁物，欢宴阻朋知。不及林间鸟，迁乔并羽仪。"
        ],
        "notes": [
            ""
        ],
        "volume": "卷一百九十六",
        "no#": 9
    },
    {
        "title": "和司空曙、刘昚虚九日送人",
        "author": "孙昌胤",
        "biography": "",
        "paragraphs": [
            "京邑叹离群，江楼喜遇君。开筵当九日，泛菊外浮云。",
            "朗咏山川霁，酣歌物色新。君看酒中意，未肯丧斯文。"
        ],
        "notes": [
            ""
        ],
        "volume": "卷一百九十六",
        "no#": 10
    },
    {
        "title": "越裳献白翟",
        "author": "孙昌胤",
        "biography": "",
        "paragraphs": [
            "圣哲符休运，伊皋列上台。覃恩丹徼远，入贡素翚来。",
            "北阙欣初见，南枝顾未回。敛容残雪净，矫翼片云开。",
            "驯扰将无惧，翻飞幸莫猜。甘从上苑里，饮啄自裴回。"
        ],
        "notes": [
            ""
        ],
        "volume": "卷一百九十六",
        "no#": 11
    },
    {
        "title": "绵州越王楼即事",
        "author": "乔琳",
        "biography": "",
        "paragraphs": [
            "三蜀澄清郡政闲，登楼携酌日跻攀。顿觉胸怀无俗事，",
            "行雁南飞似乡信，忽然西笑向秦关。"
        ],
        "notes": [
            ""
        ],
        "volume": "卷一百九十六",
        "no#": 12
    },
    {
        "title": "牡丹",
        "author": "柳浑",
        "biography": "",
        "paragraphs": [
            "近来无奈牡丹何，数十千钱买一颗。",
            "今朝始得分明见，也共戎葵不校多。"
        ],
        "notes": [
            ""
        ],
        "volume": "卷一百九十六",
        "no#": 13
    }
]