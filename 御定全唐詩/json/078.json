[
    {
        "title": "从军行",
        "author": "骆宾王",
        "biography": "",
        "paragraphs": [
            "平生一顾重，意气溢三军。野日分戈影，天星合剑文。",
            "弓弦抱汉月，马足践胡尘。不求生入塞，唯当死报君。"
        ],
        "notes": [
            ""
        ],
        "volume": "卷七十八",
        "no#": 1
    },
    {
        "title": "王昭君",
        "author": "骆宾王",
        "biography": "",
        "paragraphs": [
            "敛容辞豹尾，缄恨度龙鳞。金钿明汉月，玉箸染胡尘。",
            "古镜菱花暗，愁眉柳叶颦。唯有清笳曲，时闻芳树春。"
        ],
        "notes": [
            ""
        ],
        "volume": "卷七十八",
        "no#": 2
    },
    {
        "title": "于紫云观赠道士",
        "author": "骆宾王",
        "biography": "",
        "paragraphs": [
            "碧落澄秋景，玄门启曙关。人疑列御至，客似令威还。",
            "羽盖徒欣仰，云车未可攀。只应倾玉醴，时许寄颓颜。"
        ],
        "notes": [
            ""
        ],
        "volume": "卷七十八",
        "no#": 3
    },
    {
        "title": "渡瓜步江",
        "author": "骆宾王",
        "biography": "",
        "paragraphs": [
            "捧檄辞幽径，鸣榔下贵洲。惊涛疑跃马，积气似连牛。",
            "月迥寒沙净，风急夜江秋。不学浮云影，他乡空滞留。"
        ],
        "notes": [
            ""
        ],
        "volume": "卷七十八",
        "no#": 4
    },
    {
        "title": "途中有怀",
        "author": "骆宾王",
        "biography": "",
        "paragraphs": [
            "眷然怀楚奏，怅矣背秦关。涸鳞惊照辙，坠羽怯虚弯。",
            "素服三川化，乌裘十上还。莫言无皓齿，时俗薄朱颜。"
        ],
        "notes": [
            ""
        ],
        "volume": "卷七十八",
        "no#": 5
    },
    {
        "title": "至分水戍",
        "author": "骆宾王",
        "biography": "",
        "paragraphs": [
            "行役忽离忧，复此怆分流。溅石回湍咽，萦丛曲涧幽。",
            "阴岩常结晦，宿莽竞含秋。况乃霜晨早，寒风入戍楼。"
        ],
        "notes": [
            ""
        ],
        "volume": "卷七十八",
        "no#": 6
    },
    {
        "title": "望乡夕泛",
        "author": "骆宾王",
        "biography": "",
        "paragraphs": [
            "归怀剩不安，促榜犯风澜。落宿含楼近，浮月带江寒。",
            "喜逐行前至，忧从望里宽。今夜南枝鹊，应无绕树难。"
        ],
        "notes": [
            ""
        ],
        "volume": "卷七十八",
        "no#": 7
    },
    {
        "title": "久客临海有怀",
        "author": "骆宾王",
        "biography": "",
        "paragraphs": [
            "天涯非日观，地屺望星楼。练光摇乱马，剑气上连牛。",
            "草湿姑苏夕，叶下洞庭秋。欲知凄断意，江上涉安流。"
        ],
        "notes": [
            ""
        ],
        "volume": "卷七十八",
        "no#": 8
    },
    {
        "title": "游兖部逢孔君自卫来，欣然相遇若旧",
        "author": "骆宾王",
        "biography": "",
        "paragraphs": [
            "游人自卫返，背客隔淮来。倾盖金兰合，忘筌玉叶开。",
            "繁花明日柳，疏蕊落风梅。将期重交态，时慰不然灰。"
        ],
        "notes": [
            ""
        ],
        "volume": "卷七十八",
        "no#": 9
    },
    {
        "title": "西京守岁",
        "author": "骆宾王",
        "biography": "",
        "paragraphs": [
            "闲居寡言宴，独坐惨风尘。忽见严冬尽，方知列宿春。",
            "夜将寒色去，年共晓光新。耿耿他乡夕，无由展旧亲。"
        ],
        "notes": [
            ""
        ],
        "volume": "卷七十八",
        "no#": 10
    },
    {
        "title": "同辛簿简仰酬思玄上人林泉四首",
        "author": "骆宾王",
        "biography": "",
        "paragraphs": [
            "闻君招隐地，仿佛武陵春。缉芰知还楚，披榛似避秦。",
            "崩查年祀积，幽草岁时新。一谢沧浪水，安知有逸人。",
            "芳晨临上月，幽赏狎中园。有蝶堪成梦，无羊可触藩。",
            "忘怀南涧藻，蠲思北堂萱。坐叹华滋歇，思君谁为言。",
            "林泉恣探历，风景暂裴徊。客有迁莺处，人无结驷来。",
            "聚花如薄雪，沸水若轻雷。今日徒招隐，终知异凿坏。",
            "俗远风尘隔，春还初服迟。林疑中散地，人似上皇时。",
            "芳杜湘君曲，幽兰楚客词。山中有春草，长似寄相思。"
        ],
        "notes": [
            ""
        ],
        "volume": "卷七十八",
        "no#": 11
    },
    {
        "title": "秋日饯陆道士陈文林",
        "author": "骆宾王",
        "biography": "",
        "paragraphs": [
            "青牛游华岳，赤马走吴宫。玉柱离鸿怨，金罍浮蚁空。",
            "日霁崤陵雨，尘起洛阳风。唯当玄度月，千里与君同。"
        ],
        "notes": [
            ""
        ],
        "volume": "卷七十八",
        "no#": 12
    },
    {
        "title": "送郑少府入辽共赋侠客远从戎",
        "author": "骆宾王",
        "biography": "",
        "paragraphs": [
            "边烽警榆塞，侠客度桑干。柳叶开银镝，桃花照玉鞍。",
            "满月临弓影，连星入剑端。不学燕丹客，空歌易水寒。"
        ],
        "notes": [
            ""
        ],
        "volume": "卷七十八",
        "no#": 13
    },
    {
        "title": "送费六还蜀",
        "author": "骆宾王",
        "biography": "",
        "paragraphs": [
            "星楼望蜀道，月峡指吴门。万行流别泪，九折切惊魂。",
            "雪影含花落，云阴带叶昏。还愁三径晚，独对一清尊。"
        ],
        "notes": [
            ""
        ],
        "volume": "卷七十八",
        "no#": 14
    },
    {
        "title": "秋日送侯四得弹字",
        "author": "骆宾王",
        "biography": "",
        "paragraphs": [
            "我留安豹隐，君去学鹏抟。岐路分襟易，风云促膝难。",
            "夕涨流波急，秋山落日寒。惟有思归引，凄断为君弹。"
        ],
        "notes": [
            ""
        ],
        "volume": "卷七十八",
        "no#": 15
    },
    {
        "title": "秋日送尹大赴京",
        "author": "骆宾王",
        "biography": "",
        "paragraphs": [
            "挂瓢余隐舜，负鼎尔干汤。竹叶离樽满，桃花别路长。",
            "低河耿秋色，落月抱寒光。素书如可嗣，幽谷伫宾行。"
        ],
        "notes": [
            ""
        ],
        "volume": "卷七十八",
        "no#": 16
    },
    {
        "title": "秋夜送阎五还润州",
        "author": "骆宾王",
        "biography": "",
        "paragraphs": [
            "通庄抵旧里，沟水泣新知。断云飘易滞，连露积难披。",
            "素风啼迥堞，惊月绕疏枝。无力励短翰，轻举送长离。"
        ],
        "notes": [
            ""
        ],
        "volume": "卷七十八",
        "no#": 17
    },
    {
        "title": "送王明府参选赋得鹤",
        "author": "骆宾王",
        "biography": "",
        "paragraphs": [
            "振衣游紫府，飞盖背青田。虚心恒警露，孤影尚凌烟。",
            "离歌凄妙曲，别操绕繁弦。在阴如可和，清响会闻天。"
        ],
        "notes": [
            ""
        ],
        "volume": "卷七十八",
        "no#": 18
    },
    {
        "title": "秋日送别",
        "author": "骆宾王",
        "biography": "",
        "paragraphs": [
            "寂寥心事晚，摇落岁时秋。共此伤年发，相看惜去留。",
            "当歌应破涕，哀命返穷愁。别后能相忆，东陵有故侯。"
        ],
        "notes": [
            ""
        ],
        "volume": "卷七十八",
        "no#": 19
    },
    {
        "title": "别李峤得胜字",
        "author": "骆宾王",
        "biography": "",
        "paragraphs": [
            "芳尊徒自满，别恨转难胜。客似游江岸，人疑上灞陵。",
            "寒更承夜永，凉景向秋澄。离心何以赠，自有玉壶冰。"
        ],
        "notes": [
            ""
        ],
        "volume": "卷七十八",
        "no#": 20
    },
    {
        "title": "在兖州饯宋五之问",
        "author": "骆宾王",
        "biography": "",
        "paragraphs": [
            "淮沂泗水地，梁甫汶阳东。别路青骊远，离尊绿蚁空。",
            "柳寒凋密翠，棠晚落疏红。别后相思曲，凄断入琴风。"
        ],
        "notes": [
            ""
        ],
        "volume": "卷七十八",
        "no#": 21
    },
    {
        "title": "游灵公观",
        "author": "骆宾王",
        "biography": "",
        "paragraphs": [
            "灵峰标胜境，神府枕通川。玉殿斜连汉，金堂迥架烟。",
            "断风疏晚竹，流水切危弦。别有青门外，空怀玄圃仙。"
        ],
        "notes": [
            ""
        ],
        "volume": "卷七十八",
        "no#": 22
    },
    {
        "title": "夏日游山家同夏少府",
        "author": "骆宾王",
        "biography": "",
        "paragraphs": [
            "返照下层岑，物外狎招寻。兰径熏幽佩，槐庭落暗金。",
            "谷静风声彻，山空月色深。一遣樊笼累，唯余松桂心。"
        ],
        "notes": [
            ""
        ],
        "volume": "卷七十八",
        "no#": 23
    },
    {
        "title": "初秋登王司马楼宴得同字",
        "author": "骆宾王",
        "biography": "",
        "paragraphs": [
            "展骥端居暇，登龙喜宴同。缔赏三清满，承欢六义通。",
            "野晦寒阴积，潭虚夕照空。顾惭非梦鸟，滥此厕雕虫。"
        ],
        "notes": [
            ""
        ],
        "volume": "卷七十八",
        "no#": 24
    },
    {
        "title": "初秋于窦六郎宅宴",
        "author": "骆宾王",
        "biography": "",
        "paragraphs": [
            "千里风云契，一朝心赏同。意尽深交合，神灵俗累空。",
            "草带销寒翠，花枝发夜红。唯将澹若水，长揖古人风。"
        ],
        "notes": [
            ""
        ],
        "volume": "卷七十八",
        "no#": 25
    },
    {
        "title": "冬日宴",
        "author": "骆宾王",
        "biography": "",
        "paragraphs": [
            "二三物外友，一百杖头钱。赏洽袁公地，情披乐令天。",
            "促席鸾觞满，当炉兽炭然。何须攀桂树，逢此自留连。"
        ],
        "notes": [
            ""
        ],
        "volume": "卷七十八",
        "no#": 26
    },
    {
        "title": "镂鸡子",
        "author": "骆宾王",
        "biography": "",
        "paragraphs": [
            "幸遇清明节，欣逢旧练人。刻花争脸态，写月竞眉新。",
            "晕罢空余月，诗成并道春。谁知怀玉者，含响未吟晨。"
        ],
        "notes": [
            ""
        ],
        "volume": "卷七十八",
        "no#": 27
    },
    {
        "title": "咏美人在天津桥",
        "author": "骆宾王",
        "biography": "",
        "paragraphs": [
            "美女出东邻，容与上天津。整衣香满路，移步袜生尘。",
            "水下看妆影，眉头画月新。寄言曹子建，个是洛川神。"
        ],
        "notes": [
            ""
        ],
        "volume": "卷七十八",
        "no#": 28
    },
    {
        "title": "送宋五之问得凉字",
        "author": "骆宾王",
        "biography": "",
        "paragraphs": [
            "愿言游泗水，支离去二漳。道术君所笃，筌蹄余自忘。",
            "雪威侵竹冷，秋爽带池凉。欲验离襟切，岐路在他乡。"
        ],
        "notes": [
            ""
        ],
        "volume": "卷七十八",
        "no#": 29
    },
    {
        "title": "宪台出絷寒夜有怀",
        "author": "骆宾王",
        "biography": "",
        "paragraphs": [
            "独坐怀明发，长谣苦未安。自应迷北叟，谁肯问南冠。",
            "生死交情异，殷忧岁序阑。空余朝夕鸟，相伴夜啼寒。"
        ],
        "notes": [
            ""
        ],
        "volume": "卷七十八",
        "no#": 30
    },
    {
        "title": "送郭少府探得忧字",
        "author": "骆宾王",
        "biography": "",
        "paragraphs": [
            "开筵枕德水，辍棹舣仙舟。贝阙桃花浪，龙门竹箭流。",
            "当歌凄别曲，对酒泣离忧。还望青门外，空见白云浮。"
        ],
        "notes": [
            ""
        ],
        "volume": "卷七十八",
        "no#": 31
    },
    {
        "title": "冬日过故人任处士书斋",
        "author": "骆宾王",
        "biography": "",
        "paragraphs": [
            "神交尚投漆，虚室罢游兰。网积窗文乱，苔深履迹残。",
            "雪明书帐冷，水静墨池寒。独此琴台夜，流水为谁弹。"
        ],
        "notes": [
            ""
        ],
        "volume": "卷七十八",
        "no#": 32
    },
    {
        "title": "送刘少府游越州",
        "author": "骆宾王",
        "biography": "",
        "paragraphs": [
            "一丘余枕石，三越尔怀铅。离亭分鹤盖，别岸指龙川。",
            "露下蝉声断，寒来雁影连。如何沟水上，凄断听离弦。"
        ],
        "notes": [
            ""
        ],
        "volume": "卷七十八",
        "no#": 33
    },
    {
        "title": "赋得白云抱幽石",
        "author": "骆宾王",
        "biography": "",
        "paragraphs": [
            "重岩抱危石，幽涧曳轻云。绕镇仙衣动，飘蓬羽盖分。",
            "锦色连花静，苔光带叶熏。讵知吴会影，长抱谷城文。"
        ],
        "notes": [
            ""
        ],
        "volume": "卷七十八",
        "no#": 34
    },
    {
        "title": "赋得春云处处生",
        "author": "骆宾王",
        "biography": "",
        "paragraphs": [
            "千里年光静，四望春云生。椠日祥光举，疏云瑞叶轻。",
            "盖阴笼迥树，阵影抱危城。非将吴会远，飘荡帝乡情。"
        ],
        "notes": [
            ""
        ],
        "volume": "卷七十八",
        "no#": 35
    },
    {
        "title": "在狱咏蝉",
        "author": "骆宾王",
        "biography": "",
        "paragraphs": [
            "西陆蝉声唱，南冠客思侵。那堪玄鬓影，来对白头吟。",
            "露重飞难进，风多响易沉。无人信高洁，谁为表予心。"
        ],
        "notes": [
            ""
        ],
        "volume": "卷七十八",
        "no#": 36
    },
    {
        "title": "咏水",
        "author": "骆宾王",
        "biography": "",
        "paragraphs": [
            "列名通地纪，疏派合天津。波随月色净，态逐桃花春。",
            "照霞如隐石，映柳似沉鳞。终当挹上善，属意澹交人。"
        ],
        "notes": [
            ""
        ],
        "volume": "卷七十八",
        "no#": 37
    },
    {
        "title": "同张二咏雁",
        "author": "骆宾王",
        "biography": "",
        "paragraphs": [
            "唼藻沧江远，衔芦紫塞长。雾深迷晓景，风急断秋行。",
            "阵照通宵月，书封几夜霜。无复能鸣分，空知愧稻粱。"
        ],
        "notes": [
            ""
        ],
        "volume": "卷七十八",
        "no#": 38
    },
    {
        "title": "咏雪",
        "author": "骆宾王",
        "biography": "",
        "paragraphs": [
            "龙云玉叶上，鹤雪瑞花新。影乱铜乌吹，光销玉马津。",
            "含辉明素篆，隐迹表祥轮。幽兰不可俪，徒自绕阳春。"
        ],
        "notes": [
            ""
        ],
        "volume": "卷七十八",
        "no#": 39
    },
    {
        "title": "咏云酒",
        "author": "骆宾王",
        "biography": "",
        "paragraphs": [
            "朔空曾纪历，带地旧疏泉。色泛临砀瑞，香流赴蜀仙。",
            "款交欣散玉，洽友悦沉钱。无复中山赏，空吟吴会篇。"
        ],
        "notes": [
            ""
        ],
        "volume": "卷七十八",
        "no#": 40
    },
    {
        "title": "尘灰",
        "author": "骆宾王",
        "biography": "",
        "paragraphs": [
            "洛川流雅韵，秦道擅苛威。听歌梁上动，应律管中飞。",
            "光飘神女袜，影落羽人衣。愿言心未翳，终冀效轻微。"
        ],
        "notes": [
            ""
        ],
        "volume": "卷七十八",
        "no#": 41
    },
    {
        "title": "秋晨同淄川毛司马秋九咏：秋风",
        "author": "骆宾王",
        "biography": "",
        "paragraphs": [
            "紫陌炎氛歇，青苹晚吹浮。乱竹摇疏影，萦池织细流。",
            "飘香曳舞袖，带粉泛妆楼。不分君恩绝，纨扇曲中秋。"
        ],
        "notes": [
            ""
        ],
        "volume": "卷七十八",
        "no#": 42
    },
    {
        "title": "秋晨同淄川毛司马秋九咏：秋云",
        "author": "骆宾王",
        "biography": "",
        "paragraphs": [
            "南陆铜浑改，西郊玉叶轻。泛斗瑶光动，临阳瑞色明。",
            "盖阴连凤阙，阵影翼龙城。讵知时不遇，空伤流滞情。"
        ],
        "notes": [
            ""
        ],
        "volume": "卷七十八",
        "no#": 43
    },
    {
        "title": "秋晨同淄川毛司马秋九咏：秋蝉",
        "author": "骆宾王",
        "biography": "",
        "paragraphs": [
            "九秋行已暮，一枝聊暂安。隐榆非谏楚，噪柳异悲潘。",
            "分形妆薄鬓，镂影饰危冠。自怜疏影断，寒林夕吹寒。"
        ],
        "notes": [
            ""
        ],
        "volume": "卷七十八",
        "no#": 44
    },
    {
        "title": "秋晨同淄川毛司马秋九咏：秋露",
        "author": "骆宾王",
        "biography": "",
        "paragraphs": [
            "玉关寒气早，金塘秋色归。泛掌光逾净，添荷滴尚微。",
            "变霜凝晓液，承月委圆辉。别有吴台上，应湿楚臣衣。"
        ],
        "notes": [
            ""
        ],
        "volume": "卷七十八",
        "no#": 45
    },
    {
        "title": "秋晨同淄川毛司马秋九咏：秋月",
        "author": "骆宾王",
        "biography": "",
        "paragraphs": [
            "云披玉绳净，月满镜轮圆。裛露珠晖冷，凌霜桂影寒。",
            "漏彩含疏薄，浮光漾急澜。西园徒自赏，南飞终未安。"
        ],
        "notes": [
            ""
        ],
        "volume": "卷七十八",
        "no#": 46
    },
    {
        "title": "秋晨同淄川毛司马秋九咏：秋水",
        "author": "骆宾王",
        "biography": "",
        "paragraphs": [
            "贝阙寒流彻，玉轮秋浪清。图云锦色净，写月练花明。",
            "泛曲鶤弦动，随轩凤辖惊。唯当御沟上，凄断送归情。"
        ],
        "notes": [
            ""
        ],
        "volume": "卷七十八",
        "no#": 47
    },
    {
        "title": "秋晨同淄川毛司马秋九咏：秋萤",
        "author": "骆宾王",
        "biography": "",
        "paragraphs": [
            "玉虬分静夜，金萤照晚凉。含辉疑泛月，带火怯凌霜。",
            "散彩萦虚牖，飘花绕洞房。下帷如不倦，当解惜余光。"
        ],
        "notes": [
            ""
        ],
        "volume": "卷七十八",
        "no#": 48
    },
    {
        "title": "秋晨同淄川毛司马秋九咏：秋菊",
        "author": "骆宾王",
        "biography": "",
        "paragraphs": [
            "擢秀三秋晚，开芳十步中。分黄俱笑日，含翠共摇风。",
            "碎影涵流动，浮香隔岸通。金翘徒可泛，玉斝竟谁同。"
        ],
        "notes": [
            ""
        ],
        "volume": "卷七十八",
        "no#": 49
    },
    {
        "title": "秋晨同淄川毛司马秋九咏：秋雁",
        "author": "骆宾王",
        "biography": "",
        "paragraphs": [
            "联翩辞海曲，遥曳指江干。阵去金河冷，书归玉塞寒。",
            "带月凌空易，迷烟逗浦难。何当同顾影，刷羽泛清澜。"
        ],
        "notes": [
            ""
        ],
        "volume": "卷七十八",
        "no#": 50
    },
    {
        "title": "乐大夫挽词五首",
        "author": "骆宾王",
        "biography": "",
        "paragraphs": [
            "可叹浮生促，吁嗟此路难。丘陵一起恨，言笑几时欢。",
            "萧索郊埏晚，荒凉井径寒。谁当门下客，独见有任安。",
            "蒿里谁家地，松门何代丘。百年三万日，一别几千秋。",
            "返照寒无影，穷泉冻不流。居然同物化，何处欲藏舟。",
            "昔去梅笳发，今来薤露晞。彤驺朝帝阙，丹旐背王畿。",
            "城郭犹疑是，原陵稍觉非。九原如可作，千载与谁归。",
            "一旦先朝菌，千秋掩夜台。青乌新兆去，白马故人来。",
            "草露当春泣，松风向暮哀。宁知荒垄外，吊鹤自裴徊。",
            "忽见泉台路，犹疑水镜悬。何如开白日，非复睹青天。",
            "华表迎千岁，幽扃送百年。独嗟流水引，长掩伯牙弦。"
        ],
        "notes": [
            ""
        ],
        "volume": "卷七十八",
        "no#": 51
    },
    {
        "title": "丹阳刺史挽词三首",
        "author": "骆宾王",
        "biography": "",
        "paragraphs": [
            "百龄嗟倏忽，一旦向山阿。丹桂销已尽，青松哀更多。",
            "熏风虚听曲，薤露反成歌。自有藏舟处，谁怜隙驷过。",
            "恻怆恒山羽，留连棣萼篇。佳城非旧日，京兆即新阡。",
            "城郭三千岁，丘陵几万年。唯余松柏垄，朝夕起寒烟。",
            "短歌三献曲，长夜九泉台。此室玄扃掩，何年白日开。",
            "荒郊疏古木，寒隧积陈荄。独此伤心地，松声薄暮来。"
        ],
        "notes": [
            ""
        ],
        "volume": "卷七十八",
        "no#": 52
    },
    {
        "title": "称心寺",
        "author": "骆宾王",
        "biography": "",
        "paragraphs": [
            "征帆恣远寻，逶迤过称心。凝滞蘅vK岸，沿洄楂柚林。",
            "穿溆不厌曲，舣潭惟爱深。为乐凡几许，听取舟中琴。"
        ],
        "notes": [
            ""
        ],
        "volume": "卷七十八",
        "no#": 53
    },
    {
        "title": "陪润州薛司空丹徒桂明府游招隐寺",
        "author": "骆宾王",
        "biography": "",
        "paragraphs": [
            "共寻招隐寺，初识戴颙家。还依旧泉壑，应改昔云霞。",
            "绿竹寒天笋，红蕉腊月花。金绳倘留客，为系日光斜。"
        ],
        "notes": [
            ""
        ],
        "volume": "卷七十八",
        "no#": 54
    }
]