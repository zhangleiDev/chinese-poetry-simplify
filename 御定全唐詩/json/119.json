[
    {
        "title": "从军行",
        "author": "崔国辅",
        "biography": "",
        "paragraphs": [
            "塞北胡霜下，营州索兵救。夜里偷道行，将军马亦瘦。",
            "刀光照塞月，阵色明如昼。传闻贼满山，已共前锋斗。"
        ],
        "notes": [
            ""
        ],
        "volume": "卷一百一十九",
        "no#": 1
    },
    {
        "title": "杂诗",
        "author": "崔国辅",
        "biography": "",
        "paragraphs": [
            "逢著平乐儿，论交鞍马前。与酤一斗酒，恰用十千钱。",
            "后余在关内，作事多迍邅。何肯相救援，徒闻宝剑篇。"
        ],
        "notes": [
            ""
        ],
        "volume": "卷一百一十九",
        "no#": 2
    },
    {
        "title": "古意",
        "author": "崔国辅",
        "biography": "",
        "paragraphs": [
            "红荷楚水曲，彪炳烁晨霞。未得两回摘，秋风吹却花。",
            "时芳不待妾，玉佩无处夸。悔不盛年时，嫁与青楼家。"
        ],
        "notes": [
            ""
        ],
        "volume": "卷一百一十九",
        "no#": 3
    },
    {
        "title": "宿法华寺",
        "author": "崔国辅",
        "biography": "",
        "paragraphs": [
            "松雨时复滴，寺门清且凉。此心竟谁证，回憩支公床。",
            "壁画感灵迹，龛经传异香。独游寄象外，忽忽归南昌。"
        ],
        "notes": [
            ""
        ],
        "volume": "卷一百一十九",
        "no#": 4
    },
    {
        "title": "题预章馆",
        "author": "崔国辅",
        "biography": "",
        "paragraphs": [
            "杨柳映春江，江南转佳丽。吴门绿波里，越国青山际。",
            "游宦常往来，津亭暂临憩。驿前苍石没，浦外湖沙细。",
            "向晚宴且久，孤舟冏然逝。云留西北客，气歇东南帝。",
            "独有萋萋心，谁知怨芳岁。"
        ],
        "notes": [
            ""
        ],
        "volume": "卷一百一十九",
        "no#": 5
    },
    {
        "title": "石头滩作",
        "author": "崔国辅",
        "biography": "",
        "paragraphs": [
            "怅矣秋风时，余临石头濑。因高见远境，尽此数州内。",
            "羽山数点青，海岸杂光碎。离离树木少，漭漭湖波大。",
            "日暮千里帆，南飞落天外。须臾遂入夜，楚色有微霭。",
            "寻远迹已穷，遗荣事多昧。一身犹未理，安得济时代。",
            "且泛朝夕潮，荷衣蕙为带。"
        ],
        "notes": [
            ""
        ],
        "volume": "卷一百一十九",
        "no#": 6
    },
    {
        "title": "漂母岸",
        "author": "崔国辅",
        "biography": "",
        "paragraphs": [
            "泗水入淮处，南边古岸存。秦时有漂母，于此饭王孙。",
            "王孙初未遇，寄食何足论。后为楚王来，黄金答母恩。",
            "事迹遗在此，空伤千载魂。茫茫水中渚，上有一孤墩。",
            "遥望不可到，苍苍烟树昏。几年崩冢色，每日落潮痕。",
            "古地多堙圮，时哉不敢言。向夕泪沾裳，遂宿芦洲村。"
        ],
        "notes": [
            ""
        ],
        "volume": "卷一百一十九",
        "no#": 7
    },
    {
        "title": "对酒吟",
        "author": "崔国辅",
        "biography": "",
        "paragraphs": [
            "行行日将夕，荒村古冢无人迹。蒙笼荆棘一鸟吟，",
            "寄言世上诸少年，平生且尽杯中醁。"
        ],
        "notes": [
            ""
        ],
        "volume": "卷一百一十九",
        "no#": 8
    },
    {
        "title": "奉和华清宫观行香应制",
        "author": "崔国辅",
        "biography": "",
        "paragraphs": [
            "天子蕊珠宫，楼台碧落通。豫游皆汗漫，斋处即崆峒。",
            "云物三光里，君臣一气中。道言何所说，宝历自无穷。"
        ],
        "notes": [
            ""
        ],
        "volume": "卷一百一十九",
        "no#": 9
    },
    {
        "title": "七夕",
        "author": "崔国辅",
        "biography": "",
        "paragraphs": [
            "太守仙潢族，含情七夕多。扇风生玉漏，置水写银河。",
            "阁下陈书籍，闺中曝绮罗。遥思汉武帝，青鸟几时过。"
        ],
        "notes": [
            ""
        ],
        "volume": "卷一百一十九",
        "no#": 10
    },
    {
        "title": "宿范浦",
        "author": "崔国辅",
        "biography": "",
        "paragraphs": [
            "月暗潮又落，西陵渡暂停。村烟和海雾，舟火乱江星。",
            "路转定山绕，塘连范浦横。鸱夷近何去，空山临沧溟。"
        ],
        "notes": [
            ""
        ],
        "volume": "卷一百一十九",
        "no#": 11
    },
    {
        "title": "奉和圣制上巳祓禊应制",
        "author": "崔国辅",
        "biography": "",
        "paragraphs": [
            "元巳秦中节，吾君灞上游。鸣銮通禁苑，别馆绕芳洲。",
            "鹓鹭千官列，鱼龙百戏浮。桃花春欲尽，谷雨夜来收。",
            "庆向尧樽祝，欢从楚棹讴。逸诗何足对，窅作掩东周。"
        ],
        "notes": [
            ""
        ],
        "volume": "卷一百一十九",
        "no#": 12
    },
    {
        "title": "九日侍宴应制",
        "author": "崔国辅",
        "biography": "",
        "paragraphs": [
            "运偶千年圣，时传九日神。尧樽列钟鼓，汉阙辟钩陈。",
            "金箓三清降，琼筵五老巡。始惊兰佩出，复咏柏梁新。",
            "云雁楼前晚，霜花酒里春。欢娱无限极，书剑太平人。"
        ],
        "notes": [
            ""
        ],
        "volume": "卷一百一十九",
        "no#": 13
    },
    {
        "title": "杭州北郭戴氏荷池送侯愉",
        "author": "崔国辅",
        "biography": "",
        "paragraphs": [
            "秋近万物肃，况当临水时。折花赠归客，离绪断荷丝。",
            "谁谓江国永，故人感在兹。道存过北郭，情极望东菑。",
            "乔木故园意，鸣蝉穷巷悲。扁舟竟何待，中路每迟迟。"
        ],
        "notes": [
            ""
        ],
        "volume": "卷一百一十九",
        "no#": 14
    },
    {
        "title": "怨词二首",
        "author": "崔国辅",
        "biography": "",
        "paragraphs": [
            "妾有罗衣裳，秦王在时作。为舞春风多，秋来不堪著。",
            "楼头桃李疏，池上芙蓉落。织锦犹未成，蛩声入罗幕。"
        ],
        "notes": [
            ""
        ],
        "volume": "卷一百一十九",
        "no#": 15
    },
    {
        "title": "古意二首",
        "author": "崔国辅",
        "biography": "",
        "paragraphs": [
            "玉笼熏绣裳，著罢眠洞房。不能春风里，吹却兰麝香。",
            "种棘遮蘼芜，畏人来采杀。比至狂夫还，看看几花发。"
        ],
        "notes": [
            ""
        ],
        "volume": "卷一百一十九",
        "no#": 16
    },
    {
        "title": "襄阳曲二首",
        "author": "崔国辅",
        "biography": "",
        "paragraphs": [
            "蕙草娇红萼，时光舞碧鸡。城中美年少，相见白铜鞮。",
            "少年襄阳地，来往襄阳城。城中轻薄子，知妾解秦筝。"
        ],
        "notes": [
            ""
        ],
        "volume": "卷一百一十九",
        "no#": 17
    },
    {
        "title": "魏宫词",
        "author": "崔国辅",
        "biography": "",
        "paragraphs": [
            "朝日照红妆，拟上铜雀台。画眉犹未了，魏帝使人催。"
        ],
        "notes": [
            ""
        ],
        "volume": "卷一百一十九",
        "no#": 18
    },
    {
        "title": "长信草",
        "author": "崔国辅",
        "biography": "",
        "paragraphs": [
            "长信宫中草，年年愁处生。故侵珠履迹，不使玉阶行。"
        ],
        "notes": [
            ""
        ],
        "volume": "卷一百一十九",
        "no#": 19
    },
    {
        "title": "长乐少年行",
        "author": "崔国辅",
        "biography": "",
        "paragraphs": [
            "遗却珊瑚鞭，白马骄不行。章台折杨柳，春日路傍情。"
        ],
        "notes": [
            ""
        ],
        "volume": "卷一百一十九",
        "no#": 20
    },
    {
        "title": "湖南曲",
        "author": "崔国辅",
        "biography": "",
        "paragraphs": [
            "湖南送君去，湖北送君归。湖里鸳鸯鸟，双双他自飞。"
        ],
        "notes": [
            ""
        ],
        "volume": "卷一百一十九",
        "no#": 21
    },
    {
        "title": "中流曲",
        "author": "崔国辅",
        "biography": "",
        "paragraphs": [
            "归时日尚早，更欲向芳洲。渡口水流急，回船不自由。"
        ],
        "notes": [
            ""
        ],
        "volume": "卷一百一十九",
        "no#": 22
    },
    {
        "title": "王孙游",
        "author": "崔国辅",
        "biography": "",
        "paragraphs": [
            "自与王孙别，频看黄鸟飞。应由春草误，著处不成归。"
        ],
        "notes": [
            ""
        ],
        "volume": "卷一百一十九",
        "no#": 23
    },
    {
        "title": "采莲曲",
        "author": "崔国辅",
        "biography": "",
        "paragraphs": [
            "玉溆花争发，金塘水乱流。相逢畏相失，并著采莲舟。"
        ],
        "notes": [
            ""
        ],
        "volume": "卷一百一十九",
        "no#": 24
    },
    {
        "title": "子夜冬歌",
        "author": "崔国辅",
        "biography": "",
        "paragraphs": [
            "寂寥抱冬心，裁罗又褧褧。夜久频挑灯，霜寒剪刀冷。"
        ],
        "notes": [
            ""
        ],
        "volume": "卷一百一十九",
        "no#": 25
    },
    {
        "title": "丽人曲",
        "author": "崔国辅",
        "biography": "",
        "paragraphs": [
            "红颜称绝代，欲并真无侣。独有镜中人，由来自相许。"
        ],
        "notes": [
            ""
        ],
        "volume": "卷一百一十九",
        "no#": 26
    },
    {
        "title": "小长干曲",
        "author": "崔国辅",
        "biography": "",
        "paragraphs": [
            "月暗送潮风，相寻路不通。菱歌唱不彻，知在此塘中。"
        ],
        "notes": [
            ""
        ],
        "volume": "卷一百一十九",
        "no#": 27
    },
    {
        "title": "王昭君",
        "author": "崔国辅",
        "biography": "",
        "paragraphs": [
            "汉使南还尽，胡中妾独存。紫台绵望绝，秋草不堪论。"
        ],
        "notes": [
            ""
        ],
        "volume": "卷一百一十九",
        "no#": 28
    },
    {
        "title": "秦女卷衣",
        "author": "崔国辅",
        "biography": "",
        "paragraphs": [
            "虽入秦帝宫，不上秦帝床。夜夜玉窗里，与他卷衣裳。"
        ],
        "notes": [
            ""
        ],
        "volume": "卷一百一十九",
        "no#": 29
    },
    {
        "title": "今别离",
        "author": "崔国辅",
        "biography": "",
        "paragraphs": [
            "送别未能旋，相望连水口。船行欲映洲，几度急摇手。"
        ],
        "notes": [
            ""
        ],
        "volume": "卷一百一十九",
        "no#": 30
    },
    {
        "title": "卫艳词",
        "author": "崔国辅",
        "biography": "",
        "paragraphs": [
            "淇上桑叶青，青楼含白日。比时遥望君，车马城中出。"
        ],
        "notes": [
            ""
        ],
        "volume": "卷一百一十九",
        "no#": 31
    },
    {
        "title": "渭水西别李仑",
        "author": "崔国辅",
        "biography": "",
        "paragraphs": [
            "陇右长亭堠，山阴古塞秋。不知呜咽水，何事向西流。"
        ],
        "notes": [
            ""
        ],
        "volume": "卷一百一十九",
        "no#": 32
    },
    {
        "title": "古意",
        "author": "崔国辅",
        "biography": "",
        "paragraphs": [
            "净扫黄金阶，飞霜皎如雪。下帘弹箜篌，不忍见秋月。"
        ],
        "notes": [
            ""
        ],
        "volume": "卷一百一十九",
        "no#": 33
    },
    {
        "title": "送韩十四被鲁王推递往济南府",
        "author": "崔国辅",
        "biography": "",
        "paragraphs": [
            "西候情何极，南冠怨有余。梁王虽好事，不察狱中书。"
        ],
        "notes": [
            ""
        ],
        "volume": "卷一百一十九",
        "no#": 34
    },
    {
        "title": "《白纻辞二首",
        "author": "崔国辅",
        "biography": "",
        "paragraphs": [
            "洛阳梨花落如霰，河阳桃叶生复齐。",
            "坐惜玉楼春欲尽，红绵粉絮裛妆啼。",
            "董贤女弟在椒风，窈窕繁华贵后宫。",
            "璧带金釭皆翡翠，一朝零落变成空。"
        ],
        "notes": [
            ""
        ],
        "volume": "卷一百一十九",
        "no#": 35
    },
    {
        "title": "九日",
        "author": "崔国辅",
        "biography": "",
        "paragraphs": [
            "江边枫落菊花黄，少长登高一望乡。",
            "九日陶家虽载酒，三年楚客已沾裳。"
        ],
        "notes": [
            ""
        ],
        "volume": "卷一百一十九",
        "no#": 36
    },
    {
        "title": "王昭君",
        "author": "崔国辅",
        "biography": "",
        "paragraphs": [
            "一回望月一回悲，望月月移人不移。",
            "何时得见汉朝使，为妾传书斩画师。"
        ],
        "notes": [
            ""
        ],
        "volume": "卷一百一十九",
        "no#": 37
    }
]