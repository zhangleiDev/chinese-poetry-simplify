[
    {
        "title": "癸巳岁吉甫环丘摄事合于中书后阁宿斋常负忝愧移止于集贤院会门下相公以七言垂寄亦有所酬短章绝韵不足抒意因叙所怀奉寄相公兼呈集贤院诸学士",
        "author": "李吉甫",
        "biography": "",
        "paragraphs": [
            "淮海同三入，枢衡过六年。庙斋兢永夕，书府会群仙。",
            "粉壁连霜曙，冰池对月圆。岁时忧里换，钟漏静中传。",
            "蓬发颜空老，松心契独全。赠言因傅说，垂训在三篇。"
        ],
        "notes": [
            ""
        ],
        "volume": "卷三百一十八",
        "no#": 1
    },
    {
        "title": "夏夜北园即事寄门下武相公",
        "author": "李吉甫",
        "biography": "",
        "paragraphs": [
            "结构非华宇，登临似古原。僻殊萧相宅，芜胜邵平园。",
            "避暑依南庑，追凉在北轩。烟霞霄外静，草露月中繁。",
            "鹊绕惊还止，虫吟思不喧。怀君欲有赠，宿昔贵忘言。"
        ],
        "notes": [
            ""
        ],
        "volume": "卷三百一十八",
        "no#": 2
    },
    {
        "title": "九日小园独谣赠门下武相公",
        "author": "李吉甫",
        "biography": "",
        "paragraphs": [
            "小园休沐暇，暂与故山期。树杪悬丹枣，苔阴落紫梨。",
            "舞丛新菊遍，绕格古藤垂。受露红兰晚，迎霜白薤肥。",
            "上公留凤沼，冠剑侍清祠。应念端居者，长惭补衮诗。"
        ],
        "notes": [
            ""
        ],
        "volume": "卷三百一十八",
        "no#": 3
    },
    {
        "title": "怀伊川赋",
        "author": "李吉甫",
        "biography": "",
        "paragraphs": [
            "龙门南岳尽伊原，草树人烟目所存。",
            "正是北州梨枣熟，梦魂秋日到郊园。"
        ],
        "notes": [
            ""
        ],
        "volume": "卷三百一十八",
        "no#": 4
    },
    {
        "title": "奉和武相公省中宿斋，酬李相公见寄",
        "author": "郑絪",
        "biography": "",
        "paragraphs": [
            "高阁安仁省，名园广武庐。沐兰朝太一，种竹咏华胥。",
            "禁静疏钟彻，庭开爽韵虚。洪钧齐万物，缥帙整群书。",
            "寒露滋新菊，秋风落故蕖。同怀不同赏，幽意竟何如。"
        ],
        "notes": [
            ""
        ],
        "volume": "卷三百一十八",
        "no#": 5
    },
    {
        "title": "寒夜闻霜钟",
        "author": "郑絪",
        "biography": "",
        "paragraphs": [
            "霜钟初应律，寂寂出重林。拂水宜清听，凌空散迥音。",
            "舂容时未歇，摇曳夜方深。月下和虚籁，风前间远砧。",
            "净兼寒漏彻，闲畏曙更侵。遥相千山外，泠泠何处寻。"
        ],
        "notes": [
            ""
        ],
        "volume": "卷三百一十八",
        "no#": 6
    },
    {
        "title": "奉酬宣上人九月十五日东亭望月见赠因怀紫阁旧游",
        "author": "郑絪",
        "biography": "",
        "paragraphs": [
            "中年偶逐鸳鸾侣，弱岁多从糜鹿群。紫阁道流今不见，",
            "一览彩笺佳句满，何人更咏惠休文。"
        ],
        "notes": [
            ""
        ],
        "volume": "卷三百一十八",
        "no#": 7
    },
    {
        "title": "九日登高怀邵二",
        "author": "郑絪",
        "biography": "",
        "paragraphs": [
            "簪茱泛菊俯平阡，饮过三杯却惘然。",
            "十岁此辰同醉友，登高各处已三年。"
        ],
        "notes": [
            ""
        ],
        "volume": "卷三百一十八",
        "no#": 8
    },
    {
        "title": "享太庙乐章",
        "author": "郑絪",
        "biography": "",
        "paragraphs": [
            "于穆时文，受天明命。允恭玄默，化成理定。",
            "出震嗣德，应干传圣。猗欤缉熙，千亿流庆。"
        ],
        "notes": [
            ""
        ],
        "volume": "卷三百一十八",
        "no#": 9
    },
    {
        "title": "句",
        "author": "郑絪",
        "biography": "",
        "paragraphs": [
            "情人共惆怅，良友不同游。（《纪事》云：絪九日有怀邵",
            "二诗，又怀林十二云云，其重友如此）"
        ],
        "notes": [
            ""
        ],
        "volume": "卷三百一十八",
        "no#": 10
    },
    {
        "title": "和黄门相公诏还题石门洞",
        "author": "郑余庆",
        "biography": "",
        "paragraphs": [
            "紫氛随马处，黄阁驻车情。嵌壑惊山势，周滩恋水声。",
            "地分三蜀限，关志百牢名。琬琰攀酬郢，微言鼎饪情。"
        ],
        "notes": [
            ""
        ],
        "volume": "卷三百一十八",
        "no#": 11
    },
    {
        "title": "享太庙乐章",
        "author": "郑余庆",
        "biography": "",
        "paragraphs": [
            "开邸除暴，时迈勋尊。三元告命，四极骏奔。",
            "金枝翠叶，辉烛瑶琨。象德亿载，贻庆汤孙。"
        ],
        "notes": [
            ""
        ],
        "volume": "卷三百一十八",
        "no#": 12
    },
    {
        "title": "和黄门武相公诏还题石门洞",
        "author": "赵宗儒",
        "biography": "",
        "paragraphs": [
            "益部恩辉降，同荣汉相还。韶芳满归路，轩骑出重关。",
            "望日朝天阙，披云过蜀山。更题风雅韵，永绝翠岩间。"
        ],
        "notes": [
            ""
        ],
        "volume": "卷三百一十八",
        "no#": 13
    },
    {
        "title": "和武相锦楼玩月得浓字",
        "author": "柳公绰",
        "biography": "",
        "paragraphs": [
            "此夜年年月，偏宜此地逢。近看江水浅，遥辨雪山重。",
            "万井金花肃，千林玉露浓。不唯楼上思，飞盖亦陪从。"
        ],
        "notes": [
            ""
        ],
        "volume": "卷三百一十八",
        "no#": 14
    },
    {
        "title": "题梓州牛头寺",
        "author": "柳公绰",
        "biography": "",
        "paragraphs": [
            "一出西城第二桥，两边山木晚萧萧。",
            "井花净洗行人耳，留听溪声入夜潮。"
        ],
        "notes": [
            ""
        ],
        "volume": "卷三百一十八",
        "no#": 15
    },
    {
        "title": "赠毛仙翁",
        "author": "柳公绰",
        "biography": "",
        "paragraphs": [
            "桃源千里远，花洞四时春。中有含真客，长为不死人。",
            "松高枝叶茂，鹤老羽毛新。莫遣同篱槿，朝荣暮化尘。"
        ],
        "notes": [
            ""
        ],
        "volume": "卷三百一十八",
        "no#": 16
    },
    {
        "title": "和武相公中秋锦楼玩月得苍字",
        "author": "张正一",
        "biography": "",
        "paragraphs": [
            "高秋今夜月，皓色正苍苍。远水澄如练，孤鸿迥带霜。",
            "旅人方积思，繁宿稍沉光。朱槛叨陪赏，尤宜清漏长。"
        ],
        "notes": [
            ""
        ],
        "volume": "卷三百一十八",
        "no#": 17
    },
    {
        "title": "奉和武相公中秋锦楼玩月得来字",
        "author": "徐放",
        "biography": "",
        "paragraphs": [
            "玉露中秋夜，金波碧落开。鹊惊初泛滥，鸿思共裴回。",
            "远月清光遍，高空爽气来。此时陪永望，更得上燕台。"
        ],
        "notes": [
            ""
        ],
        "volume": "卷三百一十八",
        "no#": 18
    },
    {
        "title": "和武相公中秋锦楼玩月",
        "author": "崔备",
        "biography": "",
        "paragraphs": [
            "清景同千里，寒光尽一年。竟天多雁过，通夕少人眠。",
            "照别江楼上，添愁野帐前。隋侯恩未报，犹有夜珠圆。",
            "四时皆有月，一夜独当秋。照耀初含露，裴回正满楼。",
            "遥连雪山净，迥入锦江流。愿以清光末，年年许从游。"
        ],
        "notes": [
            ""
        ],
        "volume": "卷三百一十八",
        "no#": 19
    },
    {
        "title": "奉陪武相公西亭夜宴陆郎中",
        "author": "崔备",
        "biography": "",
        "paragraphs": [
            "宾阁玳筵开，通宵递玉杯。尘随歌扇起，雪逐舞衣回。",
            "剪烛清光发，添香暖气来。令君敦宿好，更为一裴回。"
        ],
        "notes": [
            ""
        ],
        "volume": "卷三百一十八",
        "no#": 20
    },
    {
        "title": "清溪路中寄诸公",
        "author": "崔备",
        "biography": "",
        "paragraphs": [
            "偏郡隔云岑，回溪路更深。少留攀桂树，长渴望梅林。",
            "野笋资公膳，山花慰客心。别来无资讯，可谓井瓶沉。"
        ],
        "notes": [
            ""
        ],
        "volume": "卷三百一十八",
        "no#": 21
    },
    {
        "title": "奉酬中书相公至日圜丘行事合于中书宿斋移止于集贤院叙情见寄之什",
        "author": "崔备",
        "biography": "",
        "paragraphs": [
            "典籍开书府，恩荣避鼎司。郊丘资有事，斋戒守无为。",
            "宿雾蒙琼树，余香覆玉墀。进经逢乙夜，展礼值明时。",
            "勋共山河列，名同竹帛垂。年年佐尧舜，相与致雍熙。"
        ],
        "notes": [
            ""
        ],
        "volume": "卷三百一十八",
        "no#": 22
    },
    {
        "title": "使院忆山中道侣，兼怀李约",
        "author": "崔备",
        "biography": "",
        "paragraphs": [
            "松竹去名岳，衡茅思旧居。山君水上印，天女月中书。",
            "旧秩芸香在，空奁药气余。褐衣宽易揽，白发少难梳。",
            "病柳伤摧折，残花惜扫除。忆巢同倦鸟，避网甚跳鱼。",
            "阮巷惭交绝，商岩愧迹疏。与君非宦侣，何日共樵渔。"
        ],
        "notes": [
            ""
        ],
        "volume": "卷三百一十八",
        "no#": 23
    },
    {
        "title": "奉陪武相公西亭夜宴陆郎中",
        "author": "萧祜",
        "biography": "",
        "paragraphs": [
            "弘阁陈芳宴，佳宾此会难。交逢贵日重，醉得少时欢。",
            "舒黛凝歌思，求音足笔端。一闻清佩动，珠玉夜珊珊。"
        ],
        "notes": [
            ""
        ],
        "volume": "卷三百一十八",
        "no#": 24
    },
    {
        "title": "游石堂观",
        "author": "萧祜",
        "biography": "",
        "paragraphs": [
            "西山高高何所如，上有古昔真人居。嵌崖巨石自成室，",
            "沈生为政哀茕嫠，又能索隐探灵奇。欣然向我话佳境，",
            "嚼瓜啜茗身清凉，汗消𫄨绤如迎霜。胡为空山百草花，",
            "妙用腾声冠盖间，胜游恣意烟霞外。故碑石像凡几年，",
            "天风微微夕露委，松梢飕飕晓声起。凤去空遗箫管音，",
            "斋心玄默感灵卫，必见鸾鹤相裴回。我爱崇山双剑北，",
            "半岩有洞顶有池，出入灵怪潜蛟螭。我去不得昼夜思，",
            "山花名药扑地香，月色泉声洞心冷。荫松散发逢异人，",
            "司农惊觉忽惆怅，可惜所游俱是妄。蕴怀耿耿谁与言，",
            "一丘人境尚堪恋，何况海上金银台。"
        ],
        "notes": [
            ""
        ],
        "volume": "卷三百一十八",
        "no#": 25
    },
    {
        "title": "奉陪武相公西亭夜宴陆郎中",
        "author": "王良士",
        "biography": "",
        "paragraphs": [
            "芳气袭猗兰，青云展旧欢。仙来红烛下，花发彩毫端。",
            "海岳期方远，松筠岁正寒。仍闻言赠处，一字重琅玕。"
        ],
        "notes": [
            ""
        ],
        "volume": "卷三百一十八",
        "no#": 26
    },
    {
        "title": "南至日隔霜仗望含元殿炉烟",
        "author": "王良士",
        "biography": "",
        "paragraphs": [
            "抗殿疏龙首，高高接上玄。节当南至日，星是北辰天。",
            "宝戟罗仙仗，金炉引御烟。霏微双阙丽，容曳九门连。",
            "拂曙祥光满，分晴瑞色鲜。一阳今在历，生植仰陶甄。"
        ],
        "notes": [
            ""
        ],
        "volume": "卷三百一十八",
        "no#": 27
    },
    {
        "title": "奉陪武相公西亭夜宴陆郎中",
        "author": "独孤实",
        "biography": "",
        "paragraphs": [
            "仙郎膺上才，夜宴接三台。烛引银河转，花连锦帐开。",
            "静看歌扇举，不觉舞腰回。寥落东方曙，无辞尽玉杯。"
        ],
        "notes": [
            ""
        ],
        "volume": "卷三百一十八",
        "no#": 28
    },
    {
        "title": "奉陪武相公西亭夜宴陆郎中",
        "author": "卢士政",
        "biography": "",
        "paragraphs": [
            "华堂良宴开，星使自天来。舞转朱丝逐，歌余素扇回。",
            "水光凌曲槛，夜色霭高台。不在宾阶末，何由接上台。"
        ],
        "notes": [
            ""
        ],
        "volume": "卷三百一十八",
        "no#": 29
    },
    {
        "title": "闻莺",
        "author": "于敖",
        "biography": "",
        "paragraphs": [
            "玉绳河汉晓纵横，万籁潜收莺独鸣。",
            "能将百啭清心骨，宁止闲窗梦不成。"
        ],
        "notes": [
            ""
        ],
        "volume": "卷三百一十八",
        "no#": 30
    },
    {
        "title": "和武相公闻莺",
        "author": "皇甫镛",
        "biography": "",
        "paragraphs": [
            "华馆沉沉曙境清，伯劳初啭月微明。",
            "不知台座宵吟久，犹向花窗惊梦声。"
        ],
        "notes": [
            ""
        ],
        "volume": "卷三百一十八",
        "no#": 31
    }
]