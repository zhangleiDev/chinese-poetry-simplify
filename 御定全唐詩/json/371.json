[
    {
        "title": "吐蕃别馆月夜",
        "author": "吕温",
        "biography": "",
        "paragraphs": [
            "三五穷荒月，还应照北堂。回身向暗卧，不忍见圆光。"
        ],
        "notes": [
            ""
        ],
        "volume": "卷三百七十一",
        "no#": 1
    },
    {
        "title": "望思台作",
        "author": "吕温",
        "biography": "",
        "paragraphs": [
            "浸润成宫蛊，苍黄弄父兵。人情疑始变，天性感还生。",
            "宇县犹能洽，闺门讵不平。空令千载后，凄怆望思名。"
        ],
        "notes": [
            ""
        ],
        "volume": "卷三百七十一",
        "no#": 2
    },
    {
        "title": "孟冬蒲津关河亭作",
        "author": "吕温",
        "biography": "",
        "paragraphs": [
            "息驾非穷途，未济岂迷津。独立大河上，北风来吹人。",
            "雪霜自兹始，草木当更新。严冬不肃杀，何以见阳春。"
        ],
        "notes": [
            ""
        ],
        "volume": "卷三百七十一",
        "no#": 3
    },
    {
        "title": "巩路感怀",
        "author": "吕温",
        "biography": "",
        "paragraphs": [
            "马嘶白日暮，剑鸣秋气来。我心浩无际，河上空徘徊。"
        ],
        "notes": [
            ""
        ],
        "volume": "卷三百七十一",
        "no#": 4
    },
    {
        "title": "题梁宣帝陵二首",
        "author": "吕温",
        "biography": "",
        "paragraphs": [
            "即雠终自翦，覆国岂为雄。假号孤城里，何殊在甬东。",
            "祀夏功何薄，尊周义不成。凄凉庾信赋，千载共伤情。"
        ],
        "notes": [
            ""
        ],
        "volume": "卷三百七十一",
        "no#": 5
    },
    {
        "title": "岳阳怀古",
        "author": "吕温",
        "biography": "",
        "paragraphs": [
            "晨飙发荆州，落日到巴丘。方知刳剡利，可接鬼神游。",
            "二湖豁南浸，九派驶东流。襟带三千里，尽在岳阳楼。",
            "忆昔斗群雄，此焉争上游。吴昌屯虎旅，晋盛骛龙舟。",
            "宋齐纷祸难，梁陈成寇雠。钟鼓长震耀，鱼龙不得休。",
            "风雪一萧散，功业忽如浮。今日时无事，空江满白鸥。"
        ],
        "notes": [
            ""
        ],
        "volume": "卷三百七十一",
        "no#": 6
    },
    {
        "title": "道州途中即事",
        "author": "吕温",
        "biography": "",
        "paragraphs": [
            "零桂佳山水，荥阳旧自同。经途看不暇，遇境说难穷。",
            "叠嶂青时合，澄湘漫处空。舟移明镜里，路入画屏中。",
            "岩壑千家接，松萝一径通。渔烟生缥缈，犬吠隔笼葱。",
            "戏鸟留余翠，幽花吝晚红。光翻沙濑日，香散橘园风。",
            "信美非吾土，分忧属贱躬。守愚资地僻，恤隐望年丰。",
            "且保心能静，那求政必工。课终如免戾，归养洛城东。"
        ],
        "notes": [
            ""
        ],
        "volume": "卷三百七十一",
        "no#": 7
    },
    {
        "title": "登少陵原望秦中诸川太原王至德妙用有水术因用感叹",
        "author": "吕温",
        "biography": "",
        "paragraphs": [
            "少陵最高处，旷望极秋空。君山喷清源，脉散秦川中。",
            "荷锸自成雨，由来非鬼工。如何盛明代，委弃伤豳风。",
            "泾灞徒络绎，漆沮虚会同。东流滔滔去，沃野飞秋蓬。",
            "大禹平水土，吾人得其宗。发机回地势，运思与天通。",
            "早欲献奇策，丰财叙西戎。岂知年三十，未识大明宫。",
            "卷尔出岫云，追吾入冥鸿。无为学惊俗，狂醉哭途穷。"
        ],
        "notes": [
            ""
        ],
        "volume": "卷三百七十一",
        "no#": 8
    },
    {
        "title": "奉敕祭南岳十四韵",
        "author": "吕温",
        "biography": "",
        "paragraphs": [
            "皇家礼赤帝，谬获司风域。致斋紫盖下，宿设祝融侧。",
            "鸣涧惊宵寐，清猿递时刻。澡洁事夙兴，簪佩思尽饰。",
            "危坛象岳趾，秘殿翘翚翼。登拜不遑愿，酌献皆累息。",
            "赞道仪匪繁，祝史词甚直。忽觉心魂悸，如有精灵逼。",
            "漠漠云气生，森森杉柏黑。风吹虚箫韵，露洗寒玉色。",
            "寂寞有至公，馨香在明德。礼成谢邑吏，驾言归郡职。",
            "憩桑访蚕事，遵畴课农力。所愿风雨时，回首瞻南极。"
        ],
        "notes": [
            ""
        ],
        "volume": "卷三百七十一",
        "no#": 9
    },
    {
        "title": "经河源军汉村作",
        "author": "吕温",
        "biography": "",
        "paragraphs": [
            "行行忽到旧河源，城外千家作汉村。樵采未侵征虏墓，",
            "暂驻单车空下泪，有心无力复何言。"
        ],
        "notes": [
            ""
        ],
        "volume": "卷三百七十一",
        "no#": 10
    },
    {
        "title": "题河州赤岸桥",
        "author": "吕温",
        "biography": "",
        "paragraphs": [
            "左南桥上见河州，遗老相依赤岸头。",
            "匝塞歌钟受恩者，谁怜被发哭东流。"
        ],
        "notes": [
            ""
        ],
        "volume": "卷三百七十一",
        "no#": 11
    },
    {
        "title": "题阳人城",
        "author": "吕温",
        "biography": "",
        "paragraphs": [
            "忠驱义感即风雷，谁道南方乏武才。",
            "天下起兵诛董卓，长沙子弟最先来。"
        ],
        "notes": [
            ""
        ],
        "volume": "卷三百七十一",
        "no#": 12
    },
    {
        "title": "晋王龙骧墓",
        "author": "吕温",
        "biography": "",
        "paragraphs": [
            "虎旗龙舰顺长风，坐引全吴入掌中。",
            "孙皓小儿何足取，便令千载笑争功。"
        ],
        "notes": [
            ""
        ],
        "volume": "卷三百七十一",
        "no#": 13
    },
    {
        "title": "题石勒城二首",
        "author": "吕温",
        "biography": "",
        "paragraphs": [
            "长驱到处积人头，大旆连营压上游。",
            "建业乌栖何足问，慨然归去王中州。",
            "天生杰异固难驯，应变摧枯若有神。",
            "夷甫自能疑倚啸，忍将虚诞误时人。"
        ],
        "notes": [
            ""
        ],
        "volume": "卷三百七十一",
        "no#": 14
    },
    {
        "title": "刘郎浦口号",
        "author": "吕温",
        "biography": "",
        "paragraphs": [
            "吴蜀成婚此水浔，明珠步障幄黄金。",
            "谁将一女轻天下，欲换刘郎鼎峙心。"
        ],
        "notes": [
            ""
        ],
        "volume": "卷三百七十一",
        "no#": 15
    },
    {
        "title": "自江华之衡阳途中作",
        "author": "吕温",
        "biography": "",
        "paragraphs": [
            "孤棹迟迟怅有违，沿湘数日逗晴晖。",
            "人生随分为忧喜，回雁峰南是北归。"
        ],
        "notes": [
            ""
        ],
        "volume": "卷三百七十一",
        "no#": 16
    },
    {
        "title": "吐蕃别馆送杨七录事先归",
        "author": "吕温",
        "biography": "",
        "paragraphs": [
            "愁云重拂地，飞雪乱遥程。莫虑前山暗，归人正眼明。"
        ],
        "notes": [
            ""
        ],
        "volume": "卷三百七十一",
        "no#": 17
    },
    {
        "title": "奉送范司空赴朔方",
        "author": "吕温",
        "biography": "",
        "paragraphs": [
            "筑坛登上将，膝席委前筹。虏灭南侵迹，朝分北顾忧。",
            "抗旌回广漠，抚剑动旄头。坐见黄云暮，行看白草秋。",
            "山横旧秦塞，河绕古灵州。戍守如无事，惟应猎骑游。"
        ],
        "notes": [
            ""
        ],
        "volume": "卷三百七十一",
        "no#": 18
    },
    {
        "title": "送文畅上人东游",
        "author": "吕温",
        "biography": "",
        "paragraphs": [
            "随缘聊振锡，高步出东城。水止无恒地，云行不计程。",
            "到时为彼岸，过处即前生。今日临岐别，吾徒自有情。"
        ],
        "notes": [
            ""
        ],
        "volume": "卷三百七十一",
        "no#": 19
    },
    {
        "title": "喜俭北至送宗礼南行",
        "author": "吕温",
        "biography": "",
        "paragraphs": [
            "洞庭舟始泊，桂江帆又开。魂从会处断，愁向笑中来。",
            "惝怳看残景，殷勤祝此杯。衡阳刷羽待，成取一行回。"
        ],
        "notes": [
            ""
        ],
        "volume": "卷三百七十一",
        "no#": 20
    },
    {
        "title": "送段九秀才归澧州",
        "author": "吕温",
        "biography": "",
        "paragraphs": [
            "湘南孤白芷，幽托在清浔。岂有馨香发，空劳知处深。",
            "摧贤路已隔，赈乏力不任。惭我一言分，贞君千里心。",
            "寸义薄联组，片诚敌兼金。方期践冰雪，无使弱思侵。"
        ],
        "notes": [
            ""
        ],
        "volume": "卷三百七十一",
        "no#": 21
    },
    {
        "title": "衡州送李十一兵曹赴浙东",
        "author": "吕温",
        "biography": "",
        "paragraphs": [
            "慷慨视别剑，凄清泛离琴。前程楚塞断，此恨洞庭深。",
            "文字已久废，循良非所任。期君碧云上，千里一扬音。"
        ],
        "notes": [
            ""
        ],
        "volume": "卷三百七十一",
        "no#": 22
    },
    {
        "title": "临洮送袁七书记归朝",
        "author": "吕温",
        "biography": "",
        "paragraphs": [
            "忆年十五在江湄，闻说平凉且半疑。",
            "岂料殷勤洮水上，却将家信托袁师。"
        ],
        "notes": [
            ""
        ],
        "volume": "卷三百七十一",
        "no#": 23
    },
    {
        "title": "江陵酒中留别坐客",
        "author": "吕温",
        "biography": "",
        "paragraphs": [
            "寻常纵恣倚青春，不契心期便不亲。",
            "今日烟波九疑去，相逢尽是眼中人。"
        ],
        "notes": [
            ""
        ],
        "volume": "卷三百七十一",
        "no#": 24
    },
    {
        "title": "道州酬送何山人之容州",
        "author": "吕温",
        "biography": "",
        "paragraphs": [
            "匣有青萍筒有书，何门不可曳长裾。",
            "应须定取真知者，遣对明君说子虚。"
        ],
        "notes": [
            ""
        ],
        "volume": "卷三百七十一",
        "no#": 25
    },
    {
        "title": "道州送戴简处士往贺州谒杨侍郎",
        "author": "吕温",
        "biography": "",
        "paragraphs": [
            "羸马孤童鸟道微，三千客散独南归。",
            "山公念旧偏知我，今日因君泪满衣。"
        ],
        "notes": [
            ""
        ],
        "volume": "卷三百七十一",
        "no#": 26
    },
    {
        "title": "春日游郭驸马大安亭子",
        "author": "吕温",
        "biography": "",
        "paragraphs": [
            "戚里容闲客，山泉若化成。寄游芳径好，借赏彩船轻。",
            "春至花常满，年多水更清。此中如传舍，但自立功名。"
        ],
        "notes": [
            ""
        ],
        "volume": "卷三百七十一",
        "no#": 27
    },
    {
        "title": "楚州追制后舍弟直长安县失囚花下共饮",
        "author": "吕温",
        "biography": "",
        "paragraphs": [
            "天子收郡印，京兆责狱囚。狂兄与狂弟，不解对花愁。"
        ],
        "notes": [
            ""
        ],
        "volume": "卷三百七十一",
        "no#": 28
    },
    {
        "title": "衡州岁前游合江亭见山樱蕊未折因赋含彩吝惊春",
        "author": "吕温",
        "biography": "",
        "paragraphs": [
            "山樱先春发，红蕊满霜枝。幽处竟谁见，芳心空自知。",
            "似夺朝日照，疑畏暖风吹。欲问含彩意，恐惊轻薄儿。"
        ],
        "notes": [
            ""
        ],
        "volume": "卷三百七十一",
        "no#": 29
    },
    {
        "title": "衡州登楼望南馆临水花，呈房戴段李诸公",
        "author": "吕温",
        "biography": "",
        "paragraphs": [
            "夭桃临方塘，暮色堪秋思。托根岂求润，照影非自媚。",
            "罥挂青柳丝，零落绿钱地。佳期竟何许，时有幽禽至。"
        ],
        "notes": [
            ""
        ],
        "volume": "卷三百七十一",
        "no#": 30
    },
    {
        "title": "合江亭槛前多高竹不见远岸花客命翦之感而成咏",
        "author": "吕温",
        "biography": "",
        "paragraphs": [
            "吉凶岂前卜，人事何翻覆。缘看数日花，却翦凌霜竹。",
            "常言契君操，今乃妨众目。自古病当门，谁言出幽独。"
        ],
        "notes": [
            ""
        ],
        "volume": "卷三百七十一",
        "no#": 31
    },
    {
        "title": "道州春游欧阳家林亭",
        "author": "吕温",
        "biography": "",
        "paragraphs": [
            "道州城北欧阳家，去郭一里占烟霞。主人虽朴甚有思，",
            "政成兴足告即归，门前便是家山道。"
        ],
        "notes": [
            ""
        ],
        "volume": "卷三百七十一",
        "no#": 32
    },
    {
        "title": "衡州早春偶游黄溪口号",
        "author": "吕温",
        "biography": "",
        "paragraphs": [
            "偶寻黄溪日欲没，早梅未尽山樱发。",
            "无事江城闭此身，不得坐待花间月。"
        ],
        "notes": [
            ""
        ],
        "volume": "卷三百七十一",
        "no#": 33
    },
    {
        "title": "衡州夜后把火看花留客",
        "author": "吕温",
        "biography": "",
        "paragraphs": [
            "红芳暗落碧池头，把火遥看且少留。",
            "半夜忽然风更起，明朝不复上南楼。"
        ],
        "notes": [
            ""
        ],
        "volume": "卷三百七十一",
        "no#": 34
    },
    {
        "title": "夜后把火看花南园招李十一兵曹不至呈座上诸公",
        "author": "吕温",
        "biography": "",
        "paragraphs": [
            "夭桃红烛正相鲜，傲吏闲斋困独眠。",
            "应是梦中飞作蝶，悠扬只在此花前。"
        ],
        "notes": [
            ""
        ],
        "volume": "卷三百七十一",
        "no#": 35
    },
    {
        "title": "顺宗至德大圣大安孝皇帝挽歌词三首",
        "author": "吕温",
        "biography": "",
        "paragraphs": [
            "遐视轻神宝，传归属圣猷。尧功终有待，文德本无忧。",
            "坐受朝汾水，行看告岱丘。那知鼎成后，龙驭弗淹留。",
            "监抚垂三纪，声徽洽万方。礼因驰道著，明自垦田彰。",
            "积渐承鸿业，从容守太康。更留园寝诏，恭听有余芳。",
            "早秋同轨至，晨旆露华滋。挽度千夫咽，笳凝六马迟。",
            "剑悲长闭日，衣望出游时。风起西陵树，凄凉满孝思。"
        ],
        "notes": [
            ""
        ],
        "volume": "卷三百七十一",
        "no#": 36
    },
    {
        "title": "咏蜀客石琴枕",
        "author": "吕温",
        "biography": "",
        "paragraphs": [
            "可怜他山石，几度负贞坚。推迁强为用，雕斫伤自然。",
            "文含巴江浪，色起青城烟。更闻余玉声，时入朱丝弦。"
        ],
        "notes": [
            ""
        ],
        "volume": "卷三百七十一",
        "no#": 37
    },
    {
        "title": "河南府试赎帖，赋得乡饮酒诗",
        "author": "吕温",
        "biography": "",
        "paragraphs": [
            "酌言修旧典，刈楚始登堂。百拜宾仪尽，三终乐奏长。",
            "想同莺出谷，看似雁成行。礼罢知何适，随云入帝乡。"
        ],
        "notes": [
            ""
        ],
        "volume": "卷三百七十一",
        "no#": 38
    },
    {
        "title": "赋得失群鹤",
        "author": "吕温",
        "biography": "",
        "paragraphs": [
            "杳杳冲天鹤，风排势暂违。有心长自负，无伴可相依。",
            "万里宁辞远，三山讵忆归。但令毛羽在，何处不翻飞。"
        ],
        "notes": [
            ""
        ],
        "volume": "卷三百七十一",
        "no#": 39
    },
    {
        "title": "道州南楼换柱",
        "author": "吕温",
        "biography": "",
        "paragraphs": [
            "鸿灾起无朕，有见非前知。蚁入不足恤，柱倾何可追。",
            "良工操斤斧，沉吟方在斯。殚材事朽废，曷若新宏规。"
        ],
        "notes": [
            ""
        ],
        "volume": "卷三百七十一",
        "no#": 40
    },
    {
        "title": "道州北池放鹅",
        "author": "吕温",
        "biography": "",
        "paragraphs": [
            "我非好鹅癖，尔乏鸣雁姿。安得免沸鼎，澹然游清池。",
            "见生不忍食，深情固在斯。能自远飞去，无念稻粱为。"
        ],
        "notes": [
            ""
        ],
        "volume": "卷三百七十一",
        "no#": 41
    },
    {
        "title": "回风有怀",
        "author": "吕温",
        "biography": "",
        "paragraphs": [
            "银宫翠岛烟霏霏，珠树玲珑朝日晖。",
            "神仙望见不得到，却逐回风何处归。"
        ],
        "notes": [
            ""
        ],
        "volume": "卷三百七十一",
        "no#": 42
    },
    {
        "title": "蕃中答退浑词二首",
        "author": "吕温",
        "biography": "",
        "paragraphs": [
            "退浑儿，退浑儿，朔风长在气何衰。",
            "万群铁马从奴虏，强弱由人莫叹时。",
            "退浑儿，退浑儿，冰消青海草如丝。",
            "明堂天子朝万国，神岛龙驹将与谁。"
        ],
        "notes": [
            ""
        ],
        "volume": "卷三百七十一",
        "no#": 43
    },
    {
        "title": "上官昭容书楼歌",
        "author": "吕温",
        "biography": "",
        "paragraphs": [
            "汉家婕妤唐昭容，工诗能赋千载同。自言才艺是天真，",
            "玉楼宝架中天居，缄奇秘异万卷余。水精编帙绿钿轴，",
            "香囊盛烟绣结络，翠羽拂案青琉璃。吟披啸卷终无已，",
            "碧云起，心悠哉，境深转苦坐自摧。金梯珠履声一断，",
            "神仙杳何许，遗逸满人间。君不见洛阳南市卖书肆，"
        ],
        "notes": [
            ""
        ],
        "volume": "卷三百七十一",
        "no#": 44
    },
    {
        "title": "闻砧有感",
        "author": "吕温",
        "biography": "",
        "paragraphs": [
            "千门俨云端，此地富罗纨。秋月三五夜，砧声满长安。",
            "幽人感中怀，静听泪汍澜。所恨捣衣者，不知天下寒。"
        ],
        "notes": [
            ""
        ],
        "volume": "卷三百七十一",
        "no#": 45
    },
    {
        "title": "早觉有感",
        "author": "吕温",
        "biography": "",
        "paragraphs": [
            "东方殊未明，暗室虫正飞。先觉忽先起，衣裳颠倒时。",
            "严冬寒漏长，此夜如何其。不用思秉烛，扶桑有清晖。"
        ],
        "notes": [
            ""
        ],
        "volume": "卷三百七十一",
        "no#": 46
    },
    {
        "title": "冬日病中即事",
        "author": "吕温",
        "biography": "",
        "paragraphs": [
            "墙下长安道，嚣尘咫尺间。久牵身外役，暂得病中闲。",
            "背喜朝阳满，心怜暮鸟还。吾庐在何处，南有白云山。"
        ],
        "notes": [
            ""
        ],
        "volume": "卷三百七十一",
        "no#": 47
    },
    {
        "title": "病中自户部员外郎转司封",
        "author": "吕温",
        "biography": "",
        "paragraphs": [
            "羸卧承新命，优容获所安。遣儿迎贺客，无力拂尘冠。",
            "偃仰晴轩暖，支离晓镜寒。那堪报恩去，感激对衰兰。"
        ],
        "notes": [
            ""
        ],
        "volume": "卷三百七十一",
        "no#": 48
    },
    {
        "title": "久病初朝衢中即事",
        "author": "吕温",
        "biography": "",
        "paragraphs": [
            "沉屙旷十旬，还过直城闉。老马犹知路，羸童欲怕人。",
            "久隳三径计，更强百年身。许国将何力，空生衣上尘。"
        ],
        "notes": [
            ""
        ],
        "volume": "卷三百七十一",
        "no#": 49
    },
    {
        "title": "道州城北楼观李花",
        "author": "吕温",
        "biography": "",
        "paragraphs": [
            "夜疑关山月，晓似沙场雪。曾使西域来，幽情望超越。",
            "将念浩无际，欲言忘所说。岂是花感人，自怜抱孤节。"
        ],
        "notes": [
            ""
        ],
        "volume": "卷三百七十一",
        "no#": 50
    },
    {
        "title": "道州秋夜南楼即事",
        "author": "吕温",
        "biography": "",
        "paragraphs": [
            "谁念独坐愁，日暮此南楼。云去舜祠闭，月明潇水流。",
            "猿声何处晓，枫叶满山秋。不分匣中镜，少年看白头。"
        ],
        "notes": [
            ""
        ],
        "volume": "卷三百七十一",
        "no#": 51
    },
    {
        "title": "道州观野火",
        "author": "吕温",
        "biography": "",
        "paragraphs": [
            "南风吹烈火，焰焰烧楚泽。阳景当昼迟，阴天半夜赤。",
            "过处若彗扫，来时如电激。岂复辨萧兰，焉能分玉石。",
            "虫蛇尽烁烂，虎兕出奔迫。积秽皆荡除，和气始融液。",
            "尧时既敬授，禹稼斯肇迹。遍生合颖禾，大秀两岐麦。",
            "家有京坻咏，人无沟壑戚。乃悟焚如功，来岁终受益。"
        ],
        "notes": [
            ""
        ],
        "volume": "卷三百七十一",
        "no#": 52
    },
    {
        "title": "衡州早春二首",
        "author": "吕温",
        "biography": "",
        "paragraphs": [
            "碧水何逶迤，东风吹沙草。烟波千万曲，不辨嵩阳道。",
            "病肺不饮酒，伤心不看花。惟惊望乡处，犹自隔长沙。"
        ],
        "notes": [
            ""
        ],
        "volume": "卷三百七十一",
        "no#": 53
    },
    {
        "title": "郡内书怀寄刘连州窦夔州",
        "author": "吕温",
        "biography": "",
        "paragraphs": [
            "朱邑何为者，桐乡有古祠。我心常所慕，二郡老人知。"
        ],
        "notes": [
            ""
        ],
        "volume": "卷三百七十一",
        "no#": 54
    },
    {
        "title": "偶然作二首",
        "author": "吕温",
        "biography": "",
        "paragraphs": [
            "栖栖复汲汲，忽觉年四十。今朝满衣泪，不是伤春泣。",
            "中夜兀然坐，无言空涕洟。丈夫志气事，儿女安得知。"
        ],
        "notes": [
            ""
        ],
        "volume": "卷三百七十一",
        "no#": 55
    },
    {
        "title": "古兴",
        "author": "吕温",
        "biography": "",
        "paragraphs": [
            "越欧百炼时，楚卞三泣地。二宝无人识，千龄皆弃置。",
            "空岩起白虹，古狱生紫气。安得命世客，直来开奥秘。",
            "剑任刜钟看，玉从投火试。必能绝疑惑，然后论奇异。"
        ],
        "notes": [
            ""
        ],
        "volume": "卷三百七十一",
        "no#": 56
    },
    {
        "title": "风咏",
        "author": "吕温",
        "biography": "",
        "paragraphs": [
            "微风生青苹，习习出金塘。轻摇深林翠，静猎幽径芳。",
            "掩抑时未来，鸿毛亦无伤。一朝乘严气，万里号清霜。",
            "北走摧邓林，东去落扶桑。扫却垂天云，澄清无私光。",
            "悠然返空寂，晏海通舟航。"
        ],
        "notes": [
            ""
        ],
        "volume": "卷三百七十一",
        "no#": 57
    },
    {
        "title": "镜中叹白发",
        "author": "吕温",
        "biography": "",
        "paragraphs": [
            "年过潘岳才三岁，还见星星两鬓中。",
            "纵使他时能早达，定知不作黑头公。"
        ],
        "notes": [
            ""
        ],
        "volume": "卷三百七十一",
        "no#": 58
    },
    {
        "title": "友人邀听歌有感",
        "author": "吕温",
        "biography": "",
        "paragraphs": [
            "文章抛尽爱功名，三十无成白发生。",
            "辜负壮心羞欲死，劳君贵买断肠声。"
        ],
        "notes": [
            ""
        ],
        "volume": "卷三百七十一",
        "no#": 59
    },
    {
        "title": "贞元十四年旱甚，见权门移芍药花",
        "author": "吕温",
        "biography": "",
        "paragraphs": [
            "绿原青垄渐成尘，汲井开园日日新。",
            "四月带花移芍药，不知忧国是何人。"
        ],
        "notes": [
            ""
        ],
        "volume": "卷三百七十一",
        "no#": 60
    },
    {
        "title": "冬夜即事",
        "author": "吕温",
        "biography": "",
        "paragraphs": [
            "百忧攒心起复卧，夜长耿耿不可过。",
            "风吹雪片似花落，月照冰文如镜破。"
        ],
        "notes": [
            ""
        ],
        "volume": "卷三百七十一",
        "no#": 61
    },
    {
        "title": "道州郡斋卧疾寄东馆诸贤",
        "author": "吕温",
        "biography": "",
        "paragraphs": [
            "东池送客醉年华，闻道风流胜习家。",
            "独卧郡斋寥落意，隔帘微雨湿梨花。"
        ],
        "notes": [
            ""
        ],
        "volume": "卷三百七十一",
        "no#": 62
    },
    {
        "title": "读小弟诗有感，因口号以示之",
        "author": "吕温",
        "biography": "",
        "paragraphs": [
            "忆吾未冠赏年华，二十年间在咄嗟。",
            "今来羡汝看花岁，似汝追思昨日花。"
        ],
        "notes": [
            ""
        ],
        "volume": "卷三百七十一",
        "no#": 63
    },
    {
        "title": "读句践传",
        "author": "吕温",
        "biography": "",
        "paragraphs": [
            "丈夫可杀不可羞，如何送我海西头。",
            "更生更聚终须报，二十年间死即休。"
        ],
        "notes": [
            ""
        ],
        "volume": "卷三百七十一",
        "no#": 64
    },
    {
        "title": "道州月叹",
        "author": "吕温",
        "biography": "",
        "paragraphs": [
            "别馆月，犁牛冰河金山雪。道州月，霜树子规啼是血。",
            "壮心感此孤剑鸣，沉火在灰殊未灭。"
        ],
        "notes": [
            ""
        ],
        "volume": "卷三百七十一",
        "no#": 65
    },
    {
        "title": "风叹",
        "author": "吕温",
        "biography": "",
        "paragraphs": [
            "青海风，飞沙射面随惊蓬。洞庭风，危墙欲折身若空。",
            "西驰南走有何事，会须一决百年中。"
        ],
        "notes": [
            ""
        ],
        "volume": "卷三百七十一",
        "no#": 66
    },
    {
        "title": "道州感兴",
        "author": "吕温",
        "biography": "",
        "paragraphs": [
            "当代知文字，先皇记姓名。七年天下立，万里海西行。",
            "苦节终难辨，劳生竟自轻。今朝流落处，啸水绕孤城。"
        ],
        "notes": [
            ""
        ],
        "volume": "卷三百七十一",
        "no#": 67
    },
    {
        "title": "和李使君三郎早秋城北亭宴崔司士因寄关中张评事",
        "author": "吕温",
        "biography": "",
        "paragraphs": [
            "黄花古城路，上尽见青山。桑柘晴川口，牛羊落照间。",
            "野情随卷幔，尘事隔重关。道合偏重赏，官微独不闲。",
            "鹤分琴久罢，书到雁应还。为谢登临客，琼林寄一攀。"
        ],
        "notes": [
            ""
        ],
        "volume": "卷三百七十一",
        "no#": 68
    },
    {
        "title": "题从叔园林",
        "author": "吕温",
        "biography": "",
        "paragraphs": [
            "阮宅闲园暮，窗中见树阴。樵歌依野草，僧语过长林。",
            "鸟向花间井，人弹竹里琴。自嫌身未老，已有住山心。"
        ],
        "notes": [
            ""
        ],
        "volume": "卷三百七十一",
        "no#": 69
    },
    {
        "title": "送僧归漳州",
        "author": "吕温",
        "biography": "",
        "paragraphs": [
            "几夏京城住，今朝独远归。修行四分律，护净七条衣。",
            "溪寺黄橙熟，沙田紫芋肥。九龙潭上路，同去客应稀。"
        ],
        "notes": [
            ""
        ],
        "volume": "卷三百七十一",
        "no#": 70
    }
]