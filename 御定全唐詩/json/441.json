[
    {
        "title": "夜入瞿唐峡",
        "author": "白居易",
        "biography": "",
        "paragraphs": [
            "瞿唐天下险，夜上信难哉。岸似双屏合，天如匹帛开。",
            "逆风惊浪起，拔zB暗船来。欲识愁多少，高于滟滪堆。"
        ],
        "notes": [
            ""
        ],
        "volume": "卷四百四十一",
        "no#": 1
    },
    {
        "title": "初到忠州赠李六",
        "author": "白居易",
        "biography": "",
        "paragraphs": [
            "好在天涯李使君，江头相见日黄昏。吏人生梗都如鹿，",
            "更无平地堪行处，虚受朱轮五马恩。"
        ],
        "notes": [
            ""
        ],
        "volume": "卷四百四十一",
        "no#": 2
    },
    {
        "title": "郡斋暇日忆庐山草堂兼寄二林僧社三十韵多叙贬官已来出处之意",
        "author": "白居易",
        "biography": "",
        "paragraphs": [
            "谏诤知无补，迁移分所当。不堪匡圣主，只合事空王。",
            "龙象投新社，鹓鸾失故行。沉吟辞北阙，诱引向西方。",
            "便住双林寺，仍开一草堂。平治行道路，安置坐禅床。",
            "手版支为枕，头巾阁在墙。先生乌几舄，居士白衣裳。",
            "竟岁何曾闷，终身不拟忙。灭除残梦想，换尽旧心肠。",
            "世界多烦恼，形神久损伤。正从风鼓浪，转作日销霜。",
            "吾道寻知止，君恩偶未忘。忽蒙颁凤诏，兼谢剖鱼章。",
            "莲静方依水，葵枯重仰阳。三车犹夕会，五马已晨装。",
            "去似寻前世，来如别故乡。眉低出鹫岭，脚重下蛇冈。",
            "渐望庐山远，弥愁峡路长。香炉峰隐隐，巴字水茫茫。",
            "瓢挂留庭树，经收在屋梁。春抛红药圃，夏忆白莲塘。",
            "唯拟捐尘事，将何答宠光。有期追永远，无政继龚黄。",
            "南国秋犹热，西斋夜暂凉。闲吟四句偈，静对一炉香。",
            "身老同丘井，心空是道场。觅僧为去伴，留俸作归粮。",
            "为报山中侣，凭看竹下房。会应归去在，松菊莫教荒。"
        ],
        "notes": [
            ""
        ],
        "volume": "卷四百四十一",
        "no#": 3
    },
    {
        "title": "赠康叟",
        "author": "白居易",
        "biography": "",
        "paragraphs": [
            "八十秦翁老不归，南宾太守乞寒衣。",
            "再三怜汝非他意，天宝遗民见渐稀。"
        ],
        "notes": [
            ""
        ],
        "volume": "卷四百四十一",
        "no#": 4
    },
    {
        "title": "鹦鹉",
        "author": "白居易",
        "biography": "",
        "paragraphs": [
            "竟日语还默，中宵栖复惊。身囚缘彩翠，心苦为分明。",
            "暮起归巢思，春多忆侣声。谁能拆笼破，从放快飞鸣。"
        ],
        "notes": [
            ""
        ],
        "volume": "卷四百四十一",
        "no#": 5
    },
    {
        "title": "京使回累得南省诸公书因以长句诗寄谢萧五刘二元八吴十一韦大陆郎中崔二十二牛二李七庾三十二李六李十杨三樊大杨十二员外",
        "author": "白居易",
        "biography": "",
        "paragraphs": [
            "雪压泥埋未死身，每劳存问愧交亲。浮萍飘泊三千里，",
            "瘴乡得老犹为幸，岂敢伤嗟白发新。"
        ],
        "notes": [
            ""
        ],
        "volume": "卷四百四十一",
        "no#": 6
    },
    {
        "title": "东城春意",
        "author": "白居易",
        "biography": "",
        "paragraphs": [
            "风软云不动，郡城东北隅。晚来春澹澹，天气似京都。",
            "弦管随宜有，杯觞不道无。其如亲故远，无可共欢娱。"
        ],
        "notes": [
            ""
        ],
        "volume": "卷四百四十一",
        "no#": 7
    },
    {
        "title": "木莲树生巴峡山谷间，巴民亦呼为黄心树，大者高五丈，涉冬不凋，身如青杨，有白文，叶如桂，厚大无脊，花如莲，香色艳腻皆同，独房蕊有异。四月初始开，自开迨谢，仅二十日。忠州西北十里，有鸣玉谿，生者秾茂尤异。元和十四年夏，命道士母丘元志写，惜其遐僻，因题三绝句云",
        "author": "白居易",
        "biography": "",
        "paragraphs": [
            "如折芙蓉栽旱地，似抛芍药挂高枝。",
            "云埋水隔无人识，唯有南宾太守知。",
            "红似燕支腻如粉，伤心好物不须臾。",
            "山中风起无时节，明日重来得在无。",
            "已愁花落荒岩底，复恨根生乱石间。",
            "几度欲移移不得，天教抛掷在深山。"
        ],
        "notes": [
            ""
        ],
        "volume": "卷四百四十一",
        "no#": 8
    },
    {
        "title": "种桃杏",
        "author": "白居易",
        "biography": "",
        "paragraphs": [
            "无论海角与天涯，大抵心安即是家。路远谁能念乡曲，"
        ],
        "notes": [
            ""
        ],
        "volume": "卷四百四十一",
        "no#": 9
    },
    {
        "title": "新秋",
        "author": "白居易",
        "biography": "",
        "paragraphs": [
            "二毛生镜日，一叶落庭时。老去争由我，愁来欲泥谁。",
            "空销闲岁月，不见旧亲知。唯弄扶床女，时时强展眉。"
        ],
        "notes": [
            ""
        ],
        "volume": "卷四百四十一",
        "no#": 10
    },
    {
        "title": "龙昌寺荷池",
        "author": "白居易",
        "biography": "",
        "paragraphs": [
            "冷碧新秋水，残红半破莲。从来寥落意，不似此池边。"
        ],
        "notes": [
            ""
        ],
        "volume": "卷四百四十一",
        "no#": 11
    },
    {
        "title": "听竹枝赠李侍御",
        "author": "白居易",
        "biography": "",
        "paragraphs": [
            "巴童巫女竹枝歌，懊恼何人怨咽多。",
            "暂听遣君犹怅望，长闻教我复如何。"
        ],
        "notes": [
            ""
        ],
        "volume": "卷四百四十一",
        "no#": 12
    },
    {
        "title": "寄胡饼与杨万州",
        "author": "白居易",
        "biography": "",
        "paragraphs": [
            "胡麻饼样学京都，面脆油香新出炉。",
            "寄与饥馋杨大使，尝看得似辅兴无。"
        ],
        "notes": [
            ""
        ],
        "volume": "卷四百四十一",
        "no#": 13
    },
    {
        "title": "感樱桃花，因招饮客",
        "author": "白居易",
        "biography": "",
        "paragraphs": [
            "樱桃昨夜开如雪，鬓发今年白似霜。渐觉花前成老丑，"
        ],
        "notes": [
            ""
        ],
        "volume": "卷四百四十一",
        "no#": 14
    },
    {
        "title": "东亭闲望",
        "author": "白居易",
        "biography": "",
        "paragraphs": [
            "东亭尽日坐，谁伴寂寥身。绿桂为佳客，红蕉当美人。",
            "笑言虽不接，情状似相亲。不作悠悠想，如何度晚春。"
        ],
        "notes": [
            ""
        ],
        "volume": "卷四百四十一",
        "no#": 15
    },
    {
        "title": "画木莲花图寄元郎中",
        "author": "白居易",
        "biography": "",
        "paragraphs": [
            "花房腻似红莲朵，艳色鲜如紫牡丹。",
            "唯有诗人能解爱，丹青写出与君看。"
        ],
        "notes": [
            ""
        ],
        "volume": "卷四百四十一",
        "no#": 16
    },
    {
        "title": "和李澧州题韦开州经藏诗",
        "author": "白居易",
        "biography": "",
        "paragraphs": [
            "既悟莲花藏，须遗贝叶书。菩提无处所，文字本空虚。",
            "观指非知月，忘筌是得鱼。闻君登彼岸，舍筏复何如。"
        ],
        "notes": [
            ""
        ],
        "volume": "卷四百四十一",
        "no#": 17
    },
    {
        "title": "九日题涂溪",
        "author": "白居易",
        "biography": "",
        "paragraphs": [
            "蕃草席铺枫叶岸，竹枝歌送菊花杯。",
            "明年尚作南宾守，或可重阳更一来。"
        ],
        "notes": [
            ""
        ],
        "volume": "卷四百四十一",
        "no#": 18
    },
    {
        "title": "即事寄微之",
        "author": "白居易",
        "biography": "",
        "paragraphs": [
            "畬田涩米不耕锄，旱地荒园少菜蔬。想念土风今若此，",
            "饱暖饥寒何足道，此身长短是空虚。"
        ],
        "notes": [
            ""
        ],
        "volume": "卷四百四十一",
        "no#": 19
    },
    {
        "title": "题郡中荔枝诗十八韵，兼寄万州杨八使君",
        "author": "白居易",
        "biography": "",
        "paragraphs": [
            "奇果标南土，芳林对北堂。素华春漠漠，丹实夏煌煌。",
            "叶捧低垂户，枝擎重压墙。始因风弄色，渐与日争光。",
            "夕讶条悬火，朝惊树点妆。深于红踯躅，大校白槟榔。",
            "星缀连心朵，珠排耀眼房。紫罗裁衬壳，白玉裹填瓤。",
            "早岁曾闻说，今朝始摘尝。嚼疑天上味，嗅异世间香。",
            "润胜莲生水，鲜逾橘得霜。燕支掌中颗，甘露舌头浆。",
            "物少尤珍重，天高苦渺茫。已教生暑月，又使阻遐方。",
            "粹液灵难驻，妍姿嫩易伤。近南光景热，向北道途长。",
            "不得充王赋，无由寄帝乡。唯君堪掷赠，面白似潘郎。"
        ],
        "notes": [
            ""
        ],
        "volume": "卷四百四十一",
        "no#": 20
    },
    {
        "title": "留北客",
        "author": "白居易",
        "biography": "",
        "paragraphs": [
            "峡外相逢远，樽前一会难。即须分手别，且强展眉欢。",
            "楚袖萧条舞，巴弦趣数弹。笙歌随分有，莫作帝乡看。"
        ],
        "notes": [
            ""
        ],
        "volume": "卷四百四十一",
        "no#": 21
    },
    {
        "title": "重寄荔枝与杨使君，时闻杨使君欲种植故有落句之戏",
        "author": "白居易",
        "biography": "",
        "paragraphs": [
            "摘来正带凌晨露，寄去须凭下水船。映我绯衫浑不见，",
            "闻道万州方欲种，愁君得吃是何年。"
        ],
        "notes": [
            ""
        ],
        "volume": "卷四百四十一",
        "no#": 22
    },
    {
        "title": "和万州杨使君四绝句：竞渡",
        "author": "白居易",
        "biography": "",
        "paragraphs": [
            "竞渡相传为汨罗，不能止遏意无他。",
            "自经放逐来憔悴，能校灵均死几多。"
        ],
        "notes": [
            ""
        ],
        "volume": "卷四百四十一",
        "no#": 23
    },
    {
        "title": "和万州杨使君四绝句：江边草",
        "author": "白居易",
        "biography": "",
        "paragraphs": [
            "闻君泽畔伤春草，忆在天门街里时。",
            "漠漠凄凄愁满眼，就中惆怅是江蓠。"
        ],
        "notes": [
            ""
        ],
        "volume": "卷四百四十一",
        "no#": 24
    },
    {
        "title": "和万州杨使君四绝句：嘉庆李",
        "author": "白居易",
        "biography": "",
        "paragraphs": [
            "东都绿李万州栽，君手封题我手开。",
            "把得欲尝先怅望，与渠同别故乡来。"
        ],
        "notes": [
            ""
        ],
        "volume": "卷四百四十一",
        "no#": 25
    },
    {
        "title": "和万州杨使君四绝句：白槿花",
        "author": "白居易",
        "biography": "",
        "paragraphs": [
            "秋蕣晚英无艳色，何因栽种在人家。",
            "使君自别罗敷面，争解回头爱白花。"
        ],
        "notes": [
            ""
        ],
        "volume": "卷四百四十一",
        "no#": 26
    },
    {
        "title": "和行简望郡南山",
        "author": "白居易",
        "biography": "",
        "paragraphs": [
            "反照前山云树明，从君苦道似华清。",
            "试听肠断巴猿叫，早晚骊山有此声。"
        ],
        "notes": [
            ""
        ],
        "volume": "卷四百四十一",
        "no#": 27
    },
    {
        "title": "种荔枝",
        "author": "白居易",
        "biography": "",
        "paragraphs": [
            "红颗珍珠诚可爱，白须太守亦何痴。",
            "十年结子知谁在，自向庭中种荔枝。"
        ],
        "notes": [
            ""
        ],
        "volume": "卷四百四十一",
        "no#": 28
    },
    {
        "title": "阴雨",
        "author": "白居易",
        "biography": "",
        "paragraphs": [
            "岚雾今朝重，江山此地深。滩声秋更急，峡气晓多阴。",
            "望阙云遮眼，思乡雨滴心。将何慰幽独，赖此北窗琴。"
        ],
        "notes": [
            ""
        ],
        "volume": "卷四百四十一",
        "no#": 29
    },
    {
        "title": "送客归京",
        "author": "白居易",
        "biography": "",
        "paragraphs": [
            "水陆四千里，何时归到秦。舟辞三峡雨，马入九衢尘。",
            "有酒留行客，无书寄贵人。唯凭远传语，好在曲江春。"
        ],
        "notes": [
            ""
        ],
        "volume": "卷四百四十一",
        "no#": 30
    },
    {
        "title": "送萧处士游黔南",
        "author": "白居易",
        "biography": "",
        "paragraphs": [
            "能文好饮老萧郎，身似浮云鬓似霜。生计抛来诗是业，",
            "不醉黔中争去得，磨围山月正苍苍。"
        ],
        "notes": [
            ""
        ],
        "volume": "卷四百四十一",
        "no#": 31
    },
    {
        "title": "东楼醉",
        "author": "白居易",
        "biography": "",
        "paragraphs": [
            "天涯深峡无人地，岁暮穷阴欲夜天。",
            "不向东楼时一醉，如何拟过二三年。"
        ],
        "notes": [
            ""
        ],
        "volume": "卷四百四十一",
        "no#": 32
    },
    {
        "title": "寄微之",
        "author": "白居易",
        "biography": "",
        "paragraphs": [
            "高天默默物茫茫，各有来由致损伤。鹦为能言长剪翅，",
            "外物竟关身底事，谩排门戟系腰章。"
        ],
        "notes": [
            ""
        ],
        "volume": "卷四百四十一",
        "no#": 33
    },
    {
        "title": "东楼招客夜饮",
        "author": "白居易",
        "biography": "",
        "paragraphs": [
            "莫辞数数醉东楼，除醉无因破得愁。",
            "唯有绿樽红烛下，暂时不似在忠州。"
        ],
        "notes": [
            ""
        ],
        "volume": "卷四百四十一",
        "no#": 34
    },
    {
        "title": "醉后戏题",
        "author": "白居易",
        "biography": "",
        "paragraphs": [
            "自知清冷似冬凌，每被人呼作律僧。",
            "今夜酒醺罗绮暖，被君融尽玉壶冰。"
        ],
        "notes": [
            ""
        ],
        "volume": "卷四百四十一",
        "no#": 35
    },
    {
        "title": "冬至夜",
        "author": "白居易",
        "biography": "",
        "paragraphs": [
            "老去襟怀常濩落，病来须鬓转苍浪。心灰不及炉中火，",
            "今宵始觉房栊冷，坐索寒衣托孟光。"
        ],
        "notes": [
            ""
        ],
        "volume": "卷四百四十一",
        "no#": 36
    },
    {
        "title": "竹枝词四首",
        "author": "白居易",
        "biography": "",
        "paragraphs": [
            "瞿唐峡口水烟低，白帝城头月向西。",
            "唱到竹枝声咽处，寒猿暗鸟一时啼。",
            "竹枝苦怨怨何人，夜静山空歇又闻。",
            "蛮儿巴女齐声唱，愁杀江楼病使君。",
            "巴东船舫上巴西，波面风生雨脚齐。",
            "水蓼冷花红簇簇，江蓠湿叶碧凄凄。",
            "江畔谁人唱竹枝，前声断咽后声迟。",
            "怪来调苦缘词苦，多是通州司马诗。"
        ],
        "notes": [
            ""
        ],
        "volume": "卷四百四十一",
        "no#": 37
    },
    {
        "title": "酬严中丞晚眺黔江见寄",
        "author": "白居易",
        "biography": "",
        "paragraphs": [
            "江水三回曲，愁人两地情。磨围山下色，明月峡中声。",
            "晚后连天碧，秋来彻底清。临流有新恨，照见白须生。"
        ],
        "notes": [
            ""
        ],
        "volume": "卷四百四十一",
        "no#": 38
    },
    {
        "title": "寄题杨万州四望楼",
        "author": "白居易",
        "biography": "",
        "paragraphs": [
            "江上新楼名四望，东西南北水茫茫。",
            "无由得与君携手，同凭栏干一望乡。"
        ],
        "notes": [
            ""
        ],
        "volume": "卷四百四十一",
        "no#": 39
    },
    {
        "title": "答杨使君登楼见忆",
        "author": "白居易",
        "biography": "",
        "paragraphs": [
            "忠万楼中南北望，南州烟水北州云。",
            "两州何事偏相忆，各是笼禽作使君。"
        ],
        "notes": [
            ""
        ],
        "volume": "卷四百四十一",
        "no#": 40
    },
    {
        "title": "除夜",
        "author": "白居易",
        "biography": "",
        "paragraphs": [
            "岁暮纷多思，天涯渺未归。老添新甲子，病减旧容辉。",
            "乡国仍留念，功名已息机。明朝四十九，应转悟前非。"
        ],
        "notes": [
            ""
        ],
        "volume": "卷四百四十一",
        "no#": 41
    },
    {
        "title": "闻雷",
        "author": "白居易",
        "biography": "",
        "paragraphs": [
            "瘴地风霜早，温天气候催。穷冬不见雪，正月已闻雷。",
            "震蛰虫蛇出，惊枯草木开。空余客方寸，依旧似寒灰。"
        ],
        "notes": [
            ""
        ],
        "volume": "卷四百四十一",
        "no#": 42
    },
    {
        "title": "春至",
        "author": "白居易",
        "biography": "",
        "paragraphs": [
            "若为南国春还至，争向东楼日又长。白片落梅浮涧水，",
            "乐事渐无身渐老，从今始拟负风光。"
        ],
        "notes": [
            ""
        ],
        "volume": "卷四百四十一",
        "no#": 43
    },
    {
        "title": "感春",
        "author": "白居易",
        "biography": "",
        "paragraphs": [
            "巫峡中心郡，巴城四面春。草青临水地，头白见花人。",
            "忧喜皆心火，荣枯是眼尘。除非一杯酒，何物更关身。"
        ],
        "notes": [
            ""
        ],
        "volume": "卷四百四十一",
        "no#": 44
    },
    {
        "title": "春江",
        "author": "白居易",
        "biography": "",
        "paragraphs": [
            "炎凉昏晓苦推迁，不觉忠州已二年。闭阁只听朝暮鼓，",
            "唯有春江看未厌，萦砂绕石渌潺湲。"
        ],
        "notes": [
            ""
        ],
        "volume": "卷四百四十一",
        "no#": 45
    },
    {
        "title": "题东楼前李使君所种樱桃花",
        "author": "白居易",
        "biography": "",
        "paragraphs": [
            "身入青云无见日，手栽红树又逢春。",
            "唯留花向楼前著，故故抛愁与后人。"
        ],
        "notes": [
            ""
        ],
        "volume": "卷四百四十一",
        "no#": 46
    },
    {
        "title": "巴水",
        "author": "白居易",
        "biography": "",
        "paragraphs": [
            "城下巴江水，春来似麹尘。软沙如渭曲，斜岸忆天津。",
            "影蘸新黄柳，香浮小白苹。临流搔首坐，惆怅为何人。"
        ],
        "notes": [
            ""
        ],
        "volume": "卷四百四十一",
        "no#": 47
    },
    {
        "title": "野行",
        "author": "白居易",
        "biography": "",
        "paragraphs": [
            "草润衫襟重，沙干屐齿轻。仰头听鸟立，信脚望花行。",
            "暇日无公事，衰年有道情。浮生短于梦，梦里莫营营。"
        ],
        "notes": [
            ""
        ],
        "volume": "卷四百四十一",
        "no#": 48
    },
    {
        "title": "送高侍御使回，因寄杨八",
        "author": "白居易",
        "biography": "",
        "paragraphs": [
            "明月峡边逢制使，黄茅岸上是忠州。",
            "到城莫说忠州恶，无益虚教杨八愁。"
        ],
        "notes": [
            ""
        ],
        "volume": "卷四百四十一",
        "no#": 49
    },
    {
        "title": "奉酬李相公见示绝句",
        "author": "白居易",
        "biography": "",
        "paragraphs": [
            "碧油幢下捧新诗，荣贱虽殊共一悲。",
            "涕泪满襟君莫怪，甘泉侍从最多时。"
        ],
        "notes": [
            ""
        ],
        "volume": "卷四百四十一",
        "no#": 50
    },
    {
        "title": "喜山石榴花开",
        "author": "白居易",
        "biography": "",
        "paragraphs": [
            "忠州州里今日花，庐山山头去时树。已怜根损斩新栽，",
            "但知烂熳恣情开，莫怕南宾桃李妒。"
        ],
        "notes": [
            ""
        ],
        "volume": "卷四百四十一",
        "no#": 51
    },
    {
        "title": "戏赠萧处士、清禅师",
        "author": "白居易",
        "biography": "",
        "paragraphs": [
            "三杯嵬峨忘机客，百衲头陀任运僧。",
            "又有放慵巴郡守，不营一事共腾腾。"
        ],
        "notes": [
            ""
        ],
        "volume": "卷四百四十一",
        "no#": 52
    },
    {
        "title": "钱虢州以三堂绝句见寄，因以本韵和之",
        "author": "白居易",
        "biography": "",
        "paragraphs": [
            "同事空王岁月深，相思远寄定中吟。",
            "遥知清净中和化，只用金刚三昧心。"
        ],
        "notes": [
            ""
        ],
        "volume": "卷四百四十一",
        "no#": 53
    },
    {
        "title": "三月三日",
        "author": "白居易",
        "biography": "",
        "paragraphs": [
            "暮春风景初三日，流世光阴半百年。",
            "欲作闲游无好伴，半江惆怅却回船。"
        ],
        "notes": [
            ""
        ],
        "volume": "卷四百四十一",
        "no#": 54
    },
    {
        "title": "寒食夜",
        "author": "白居易",
        "biography": "",
        "paragraphs": [
            "四十九年身老日，一百五夜月明天。",
            "抱膝思量何事在，痴男𫘤女唤秋千。"
        ],
        "notes": [
            ""
        ],
        "volume": "卷四百四十一",
        "no#": 55
    },
    {
        "title": "代州民问",
        "author": "白居易",
        "biography": "",
        "paragraphs": [
            "龙昌寺底开山路，巴子台前种柳林。",
            "官职家乡都忘却，谁人会得使君心。"
        ],
        "notes": [
            ""
        ],
        "volume": "卷四百四十一",
        "no#": 56
    },
    {
        "title": "答州民",
        "author": "白居易",
        "biography": "",
        "paragraphs": [
            "宦情斗擞随尘去，乡思销磨逐日无。",
            "唯拟腾腾作闲事，遮渠不道使君愚。"
        ],
        "notes": [
            ""
        ],
        "volume": "卷四百四十一",
        "no#": 57
    },
    {
        "title": "荔枝楼对酒",
        "author": "白居易",
        "biography": "",
        "paragraphs": [
            "荔枝新熟鸡冠色，烧酒初开琥珀香。",
            "欲摘一枝倾一醆，西楼无客共谁尝。"
        ],
        "notes": [
            ""
        ],
        "volume": "卷四百四十一",
        "no#": 58
    },
    {
        "title": "房家夜宴喜雪，戏赠主人",
        "author": "白居易",
        "biography": "",
        "paragraphs": [
            "风头向夜利如刀，赖此温炉软锦袍。桑落气熏珠翠暖，",
            "不醉遣侬争散得，门前雪片似鹅毛。"
        ],
        "notes": [
            ""
        ],
        "volume": "卷四百四十一",
        "no#": 59
    },
    {
        "title": "醉后赠人",
        "author": "白居易",
        "biography": "",
        "paragraphs": [
            "香球趁拍回环匼，花醆抛巡取次飞。",
            "自入春来未同醉，那能夜去独先归。"
        ],
        "notes": [
            ""
        ],
        "volume": "卷四百四十一",
        "no#": 60
    },
    {
        "title": "初除尚书郎，脱刺史绯",
        "author": "白居易",
        "biography": "",
        "paragraphs": [
            "亲宾相贺问何如，服色恩光尽反初。头白喜抛黄草峡，",
            "无奈娇痴三岁女，绕腰啼哭觅金鱼。"
        ],
        "notes": [
            ""
        ],
        "volume": "卷四百四十一",
        "no#": 61
    },
    {
        "title": "留题开元寺上方",
        "author": "白居易",
        "biography": "",
        "paragraphs": [
            "东寺台阁好，上方风景清。数来犹未厌，长别岂无情。",
            "恋水多临坐，辞花剩绕行。最怜新岸柳，手种未全成。"
        ],
        "notes": [
            ""
        ],
        "volume": "卷四百四十一",
        "no#": 62
    },
    {
        "title": "别种东坡花树两绝",
        "author": "白居易",
        "biography": "",
        "paragraphs": [
            "三年留滞在江城，草树禽鱼尽有情。",
            "何处殷勤重回首，东坡桃李种新成。",
            "花林好住莫憔悴，春至但知依旧春。",
            "楼上明年新太守，不妨还是爱花人。"
        ],
        "notes": [
            ""
        ],
        "volume": "卷四百四十一",
        "no#": 63
    },
    {
        "title": "别桥上竹",
        "author": "白居易",
        "biography": "",
        "paragraphs": [
            "穿桥迸竹不依行，恐碍行人被损伤。",
            "我去自惭遗爱少，不教君得似甘棠。"
        ],
        "notes": [
            ""
        ],
        "volume": "卷四百四十一",
        "no#": 64
    },
    {
        "title": "发白狗峡，次黄牛峡登高寺，却望忠州",
        "author": "白居易",
        "biography": "",
        "paragraphs": [
            "白狗次黄牛，滩如竹节稠。路穿天地险，人续古今愁。",
            "忽见千花塔，因停一叶舟。畏途常迫促，静境暂淹留。",
            "巴曲春全尽，巫阳雨半收。北归虽引领，南望亦回头。",
            "昔去悲殊俗，今来念旧游。别僧山北寺，抛竹水西楼。",
            "郡树花如雪，军厨酒似油。时时大开口，自笑忆忠州。"
        ],
        "notes": [
            ""
        ],
        "volume": "卷四百四十一",
        "no#": 65
    },
    {
        "title": "棣华驿见杨八题梦兄弟诗",
        "author": "白居易",
        "biography": "",
        "paragraphs": [
            "遥闻旅宿梦兄弟，应为邮亭名棣华。",
            "名作棣华来早晚，自题诗后属杨家。"
        ],
        "notes": [
            ""
        ],
        "volume": "卷四百四十一",
        "no#": 66
    },
    {
        "title": "商山路有感",
        "author": "白居易",
        "biography": "",
        "paragraphs": [
            "万里路长在，六年身始归。所经多旧馆，大半主人非。"
        ],
        "notes": [
            ""
        ],
        "volume": "卷四百四十一",
        "no#": 67
    },
    {
        "title": "商山路驿桐树，昔与微之前后题名处",
        "author": "白居易",
        "biography": "",
        "paragraphs": [
            "与君前后多迁谪，五度经过此路隅。",
            "笑问中庭老桐树，这回归去免来无。"
        ],
        "notes": [
            ""
        ],
        "volume": "卷四百四十一",
        "no#": 68
    },
    {
        "title": "恻恻吟",
        "author": "白居易",
        "biography": "",
        "paragraphs": [
            "恻恻复恻恻，逐臣返乡国。前事难重论，少年不再得。",
            "泥涂绛老头班白，炎瘴灵均面黎黑。六年不死却归来，"
        ],
        "notes": [
            ""
        ],
        "volume": "卷四百四十一",
        "no#": 69
    },
    {
        "title": "德宗皇帝挽歌词四首",
        "author": "白居易",
        "biography": "",
        "paragraphs": [
            "执象宗玄祖，贻谋启孝孙。文高柏梁殿，礼薄霸陵原。",
            "宫仗辞天阙，朝仪出国门。生成不可报，二十七年恩。",
            "虞帝南巡后，殷宗谅暗中。初辞铸鼎地，已闭望仙宫。",
            "晓落当陵月，秋生满旆风。前星承帝座，不使北辰空。",
            "业大承宗祖，功成付子孙。睿文诗播乐，遗训史标言。",
            "节表中和德，方垂广利恩。悬知千载后，理代数贞元。",
            "梦减三龄寿，哀延七月期。寝园愁望远，宫仗哭行迟。",
            "云日添寒惨，笳箫向晚悲。因山有遗诏，如葬汉文时。"
        ],
        "notes": [
            ""
        ],
        "volume": "卷四百四十一",
        "no#": 70
    },
    {
        "title": "昭德皇后挽歌词",
        "author": "白居易",
        "biography": "",
        "paragraphs": [
            "仙去逍遥境，诗留窈窕章。春归金屋少，夜入寿宫长。",
            "凤引曾辞辇，蚕休昔采桑。阴灵何处感，沙麓月无光。"
        ],
        "notes": [
            ""
        ],
        "volume": "卷四百四十一",
        "no#": 71
    },
    {
        "title": "太平乐词二首",
        "author": "白居易",
        "biography": "",
        "paragraphs": [
            "岁丰仍节俭，时泰更销兵。圣念长如此，何忧不太平。",
            "湛露浮尧酒，熏风起舜歌。愿同尧舜意，所乐在人和。"
        ],
        "notes": [
            ""
        ],
        "volume": "卷四百四十一",
        "no#": 72
    },
    {
        "title": "小曲新词二首",
        "author": "白居易",
        "biography": "",
        "paragraphs": [
            "霁色鲜宫殿，秋声脆管弦。圣明千岁乐，岁岁似今年。",
            "红裾明月夜，碧簟早秋时。好向昭阳宿，天凉玉漏迟。"
        ],
        "notes": [
            ""
        ],
        "volume": "卷四百四十一",
        "no#": 73
    },
    {
        "title": "闺怨词三首",
        "author": "白居易",
        "biography": "",
        "paragraphs": [
            "朝憎莺百啭，夜妒燕双栖。不惯经春别，谁知到晓啼。",
            "珠箔笼寒月，纱窗背晓灯。夜来巾上泪，一半是春冰。",
            "关山征戍远，闺阁别离难。苦战应憔悴，寒衣不要宽。"
        ],
        "notes": [
            ""
        ],
        "volume": "卷四百四十一",
        "no#": 74
    },
    {
        "title": "残春曲",
        "author": "白居易",
        "biography": "",
        "paragraphs": [
            "禁苑残莺三四声，景迟风慢暮春情。",
            "日西无事墙阴下，闲蹋宫花独自行。"
        ],
        "notes": [
            ""
        ],
        "volume": "卷四百四十一",
        "no#": 75
    },
    {
        "title": "长安春",
        "author": "白居易",
        "biography": "",
        "paragraphs": [
            "青门柳枝软无力，东风吹作黄金色。",
            "街东酒薄醉易醒，满眼春愁销不得。"
        ],
        "notes": [
            ""
        ],
        "volume": "卷四百四十一",
        "no#": 76
    },
    {
        "title": "长乐坡送人，赋得愁字",
        "author": "白居易",
        "biography": "",
        "paragraphs": [
            "行人南北分征路，流水东西接御沟。",
            "终日坡前恨离别，谩名长乐是长愁。"
        ],
        "notes": [
            ""
        ],
        "volume": "卷四百四十一",
        "no#": 77
    },
    {
        "title": "独眠吟二首",
        "author": "白居易",
        "biography": "",
        "paragraphs": [
            "夜长无睡起阶前，寥落星河欲曙天。",
            "十五年来明月夜，何曾一夜不孤眠。",
            "独眠客，夜夜可怜长寂寂。就中今夜最愁人，"
        ],
        "notes": [
            ""
        ],
        "volume": "卷四百四十一",
        "no#": 78
    },
    {
        "title": "期不至",
        "author": "白居易",
        "biography": "",
        "paragraphs": [
            "红烛清樽久延伫，出门入门天欲曙。",
            "星稀月落竟不来，烟柳胧胧鹊飞去。"
        ],
        "notes": [
            ""
        ],
        "volume": "卷四百四十一",
        "no#": 79
    },
    {
        "title": "长洲苑",
        "author": "白居易",
        "biography": "",
        "paragraphs": [
            "春入长洲草又生，鹧鸪飞起少人行。",
            "年深不辨娃宫处，夜夜苏台空月明。"
        ],
        "notes": [
            ""
        ],
        "volume": "卷四百四十一",
        "no#": 80
    },
    {
        "title": "忆江柳",
        "author": "白居易",
        "biography": "",
        "paragraphs": [
            "曾栽杨柳江南岸，一别江南两度春。",
            "遥忆青青江岸上，不知攀折是何人。"
        ],
        "notes": [
            ""
        ],
        "volume": "卷四百四十一",
        "no#": 81
    },
    {
        "title": "南浦别",
        "author": "白居易",
        "biography": "",
        "paragraphs": [
            "南浦凄凄别，西风袅袅秋。一看肠一断，好去莫回头。"
        ],
        "notes": [
            ""
        ],
        "volume": "卷四百四十一",
        "no#": 82
    },
    {
        "title": "三年别",
        "author": "白居易",
        "biography": "",
        "paragraphs": [
            "悠悠一别已三年，相望相思明月天。",
            "肠断青天望明月，别来三十六回圆。"
        ],
        "notes": [
            ""
        ],
        "volume": "卷四百四十一",
        "no#": 83
    },
    {
        "title": "伤春词",
        "author": "白居易",
        "biography": "",
        "paragraphs": [
            "深浅簷花千万枝，碧纱窗外啭黄鹂。",
            "残妆含泪下帘坐，尽日伤春春不知。"
        ],
        "notes": [
            ""
        ],
        "volume": "卷四百四十一",
        "no#": 84
    },
    {
        "title": "后宫词",
        "author": "白居易",
        "biography": "",
        "paragraphs": [
            "泪湿罗巾梦不成，夜深前殿按歌声。",
            "红颜未老恩先断，斜倚熏笼坐到明。"
        ],
        "notes": [
            ""
        ],
        "volume": "卷四百四十一",
        "no#": 85
    }
]