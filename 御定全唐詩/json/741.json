[
    {
        "title": "景阳台怀古",
        "author": "陈贶",
        "biography": "",
        "paragraphs": [
            "景阳六朝地，运极自依依。一会皆同是，到头谁论非。",
            "酒浓沈远虑，花好失前机。见此尤宜戒，正当家国肥。"
        ],
        "notes": [
            ""
        ],
        "volume": "卷七百四十一",
        "no#": 1
    },
    {
        "title": "石城怀古",
        "author": "刘洞",
        "biography": "",
        "paragraphs": [
            "石城古岸头，一望思悠悠。几许六朝事，不禁江水流。"
        ],
        "notes": [
            ""
        ],
        "volume": "卷七百四十一",
        "no#": 2
    },
    {
        "title": "句",
        "author": "刘洞",
        "biography": "",
        "paragraphs": [
            "千里长江皆渡马，十年养士得何人。",
            "翻忆潘郎章奏内，愔愔日暮好沾巾。（《江南野录》：",
            "金陵受围，洞为七言诗，榜路傍云云。「家国愔愔，",
            "百骸同草木，万象入心灵。"
        ],
        "notes": [
            ""
        ],
        "volume": "卷七百四十一",
        "no#": 3
    },
    {
        "title": "旅怀",
        "author": "江为",
        "biography": "",
        "paragraphs": [
            "迢迢江汉路，秋色又堪惊。半夜闻鸿雁，多年别弟兄。",
            "高风云影断，微雨菊花明。欲寄东归信，裴回无限情。"
        ],
        "notes": [
            ""
        ],
        "volume": "卷七百四十一",
        "no#": 4
    },
    {
        "title": "江行",
        "author": "江为",
        "biography": "",
        "paragraphs": [
            "越信来年稀，孤舟几梦归。月寒花露重，江晚水烟微。",
            "峰直帆相望，沙空鸟自飞。何时洞庭上，春雨满蓑衣。"
        ],
        "notes": [
            ""
        ],
        "volume": "卷七百四十一",
        "no#": 5
    },
    {
        "title": "登润州城",
        "author": "江为",
        "biography": "",
        "paragraphs": [
            "天末江城晚，登临客望迷。春潮平岛屿，残雨隔虹霓。",
            "鸟与孤帆远，烟和独树低。乡山何处是，目断广陵西。"
        ],
        "notes": [
            ""
        ],
        "volume": "卷七百四十一",
        "no#": 6
    },
    {
        "title": "岳阳楼",
        "author": "江为",
        "biography": "",
        "paragraphs": [
            "倚楼高望极，展转念前途。晚叶红残楚，秋江碧入吴。",
            "云中来雁急，天末去帆孤。明月谁同我，悠悠上帝都。"
        ],
        "notes": [
            ""
        ],
        "volume": "卷七百四十一",
        "no#": 7
    },
    {
        "title": "送客",
        "author": "江为",
        "biography": "",
        "paragraphs": [
            "明月孤舟远，吟髭镊更华。天形围泽国，秋色露人家。",
            "水馆萤交影，霜洲橘委花。何当寻旧隐，泉石好生涯。"
        ],
        "notes": [
            ""
        ],
        "volume": "卷七百四十一",
        "no#": 8
    },
    {
        "title": "临刑诗",
        "author": "江为",
        "biography": "",
        "paragraphs": [
            "街鼓侵人急，西倾日欲斜。黄泉无旅店，今夜宿谁家。"
        ],
        "notes": [
            ""
        ],
        "volume": "卷七百四十一",
        "no#": 9
    },
    {
        "title": "塞下曲",
        "author": "江为",
        "biography": "",
        "paragraphs": [
            "万里黄云冻不飞，碛烟烽火夜深微。",
            "胡儿移帐寒笳绝，雪路时闻探马归。"
        ],
        "notes": [
            ""
        ],
        "volume": "卷七百四十一",
        "no#": 10
    },
    {
        "title": "隋堤柳",
        "author": "江为",
        "biography": "",
        "paragraphs": [
            "锦缆龙舟万里来，醉乡繁盛忽尘埃。",
            "空余两岸千株柳，雨叶风花作恨媒。"
        ],
        "notes": [
            ""
        ],
        "volume": "卷七百四十一",
        "no#": 11
    },
    {
        "title": "句",
        "author": "江为",
        "biography": "",
        "paragraphs": [
            "吟登萧寺旃檀阁，醉倚王家玳瑁筵。",
            "远远朝宗出白云，方圆随处性长存。（《水》，"
        ],
        "notes": [
            ""
        ],
        "volume": "卷七百四十一",
        "no#": 12
    },
    {
        "title": "咏鹰",
        "author": "高越",
        "biography": "",
        "paragraphs": [
            "雪爪星眸世所稀，摩天专待振毛衣。",
            "虞人莫谩张罗网，未肯平原浅草飞。"
        ],
        "notes": [
            ""
        ],
        "volume": "卷七百四十一",
        "no#": 13
    }
]