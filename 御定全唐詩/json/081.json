[
    {
        "title": "长信宫中树",
        "author": "乔知之",
        "biography": "",
        "paragraphs": [
            "婀娜当轩树，zv茸倚兰殿。叶艳九春华，香摇五明扇。",
            "余花鸟弄尽，新叶虫书遍。零落心自知，芳菲君不见。"
        ],
        "notes": [
            ""
        ],
        "volume": "卷八十一",
        "no#": 1
    },
    {
        "title": "下山逢故夫",
        "author": "乔知之",
        "biography": "",
        "paragraphs": [
            "妾身本薄命，轻弃城南隅。庭前厌芍药，山上采蘼芜。",
            "春风罥纨袖，零露湿罗襦。羞将憔悴日，提笼逢故夫。"
        ],
        "notes": [
            ""
        ],
        "volume": "卷八十一",
        "no#": 2
    },
    {
        "title": "巫山高",
        "author": "乔知之",
        "biography": "",
        "paragraphs": [
            "巫山十二峰，参差互隐见。浔阳几千里，周览忽已遍。",
            "想像神女姿，摘芳共珍荐。楚云何逶迤，红树日葱蒨。",
            "楚云没湘源，红树断荆门。郢路不可见，况复夜闻猿。"
        ],
        "notes": [
            ""
        ],
        "volume": "卷八十一",
        "no#": 3
    },
    {
        "title": "弃妾篇",
        "author": "乔知之",
        "biography": "",
        "paragraphs": [
            "妾本丛台右，君在雁门陲。悠悠淇水曲，彩燕入桑枝。",
            "不因媒结好，本以容相知。容谢君应去，情移会有离。",
            "还君结缕带，归妾织成诗。此物虽轻贱，不用使人嗤。"
        ],
        "notes": [
            ""
        ],
        "volume": "卷八十一",
        "no#": 4
    },
    {
        "title": "苦寒行",
        "author": "乔知之",
        "biography": "",
        "paragraphs": [
            "胡天夜清迥，孤云独飘飏。遥裔出雁关，逶迤含晶光。",
            "阴陵久裴回，幽都无多阳。初寒冻巨海，杀气流大荒。",
            "朔马饮寒冰，行子履胡霜。路有从役倦，卧死黄沙场。",
            "羁旅因相依，恸之泪沾裳。由来从军行，赏存不赏亡。",
            "亡者诚已矣，徒令存者伤。"
        ],
        "notes": [
            ""
        ],
        "volume": "卷八十一",
        "no#": 5
    },
    {
        "title": "从军行",
        "author": "乔知之",
        "biography": "",
        "paragraphs": [
            "南庭结白露，北风扫黄叶。此时鸿雁来，惊鸣催思妾。",
            "曲房理针线，平砧捣文练。鸳绮裁易成，龙乡信难见。",
            "窈窕九重闺，寂寞十年啼。纱窗白云宿，罗幌月光栖。",
            "云月隐微微，夜上流黄机。玉霜冻珠履，金吹薄罗衣。",
            "汉家已得地，君去将何事。宛转结蚕书，寂寥无雁使。",
            "生平荷恩信，本为荣华进。况复落红颜，蝉声催绿鬓。"
        ],
        "notes": [
            ""
        ],
        "volume": "卷八十一",
        "no#": 6
    },
    {
        "title": "拟古赠陈子昂",
        "author": "乔知之",
        "biography": "",
        "paragraphs": [
            "惸惸孤形影，悄悄独游心。以此从王事，常与子同衾。",
            "别离三河间，征战二庭深。胡天夜雨霜，胡雁晨南翔。",
            "节物感离居，同衾违故乡。南归日将远，北方尚蓬飘。",
            "孟秋七月时，相送出外郊。海风吹凉木，边声响梢梢。",
            "勤役千万里，将临五十年。心事为谁道，抽琴歌坐筵。",
            "一弹再三叹，宾御泪潺湲。送君竟此曲，从兹长绝弦。"
        ],
        "notes": [
            ""
        ],
        "volume": "卷八十一",
        "no#": 7
    },
    {
        "title": "定情篇",
        "author": "乔知之",
        "biography": "",
        "paragraphs": [
            "共君结新婚，岁寒心未卜。相与游春园，各随情所逐。",
            "君爱菖蒲花，妾感苦寒竹。菖花多艳姿，寒竹有贞叶。",
            "此时妾比君，君心不如妾。簪玉步河堤，妖韶援绿荑。",
            "凫雁将子游，莺燕从双栖。君念春光好，妾向春光啼。",
            "君时不得意，弃妾还金闺。结言本同心，悲欢何未齐。",
            "怨咽前致辞，愿得申所悲。人间丈夫易，世路妇难为。",
            "始如经天月，终若流星驰。天月相终始，流星无定期。",
            "长信佳丽人，失意非蛾眉。庐江小吏妇，非关织作迟。",
            "本愿长相对，今已长相思。复有游宦子，结援从梁陈。",
            "燕居崇三朝，去来历九春。誓心妾终始，蚕桑奉所亲。",
            "归愿未克从，黄金赠路人。洁妇怀明义，从泛河之津。",
            "于今千万年，谁当问水滨。更忆娼家楼，夫婿事封侯。",
            "去时恩灼灼，去罢心悠悠。不怜妾岁晏，十载陇西头。",
            "以兹常惕惕，百虑恒盈积。由来共结褵，几人同匪石。",
            "故岁雕梁燕，双去今来只。今日玉庭梅，朝红暮成碧。",
            "碧荣始芬敷，黄叶已淅沥。何用念芳春，芳春有流易。",
            "何用重欢娱，欢娱俄戚戚。家本巫山阳，归去路何长。",
            "叙言情未尽，采菉已盈筐。桑榆日及景，物色盈高冈。",
            "下有碧流水，上有丹桂香。桂花不须折，碧流清且洁。",
            "赠君比芳菲，爱惠常不歇。赠君比潺湲，相思无断绝。",
            "妾有秦家镜，宝匣装珠玑。鉴来年二八，不记易阴晖。",
            "妾无光寂寂，委照影依依。今日持为赠，相识莫相违。"
        ],
        "notes": [
            ""
        ],
        "volume": "卷八十一",
        "no#": 8
    },
    {
        "title": "绿珠篇",
        "author": "乔知之",
        "biography": "",
        "paragraphs": [
            "石家金谷重新声，明珠十斛买娉婷。此日可怜君自许，",
            "意气雄豪非分理，骄矜势力横相干。辞君去君终不忍，"
        ],
        "notes": [
            ""
        ],
        "volume": "卷八十一",
        "no#": 9
    },
    {
        "title": "和李侍郎古意",
        "author": "乔知之",
        "biography": "",
        "paragraphs": [
            "妾家巫山隔汉川，君度南庭向胡苑。高楼迢递想金天，",
            "自矜夫婿胜王昌，三十曾作侍中郎。一从流落戍渔阳，",
            "由来花叶同一根，今日枝条分两处。三星差池光照灼，",
            "美人长叹艳容萎，含情收取摧折枝。调丝独弹声未移，"
        ],
        "notes": [
            ""
        ],
        "volume": "卷八十一",
        "no#": 10
    },
    {
        "title": "倡女行",
        "author": "乔知之",
        "biography": "",
        "paragraphs": [
            "石榴酒，葡萄浆。兰桂芳，茱萸香。愿君驻金鞍，",
            "莫吹羌笛惊邻里，不用琵琶喧洞房。且歌新夜曲，"
        ],
        "notes": [
            ""
        ],
        "volume": "卷八十一",
        "no#": 11
    },
    {
        "title": "羸骏篇",
        "author": "乔知之",
        "biography": "",
        "paragraphs": [
            "喷玉长鸣西北来，自言当代是龙媒。万里铁关行入贡，",
            "玉勒金鞍荷装饰，路傍观者无穷极。小山桂树比权奇，",
            "去去山川劳日夜，遥遥关塞断烟霞。山川关塞十年征，",
            "长城日夕苦风霜，中有连年百战场。摇珂啮勒金羁尽，",
            "大宛蒲海北，滇壑隽崖西。沙平留缓步，路远暗频嘶。",
            "从来力尽君须弃，何必寻途我已迷。岁岁年年奔远道，",
            "楚水澶溪征战事，吴塞乌江辛苦地。持来报主不辞劳，",
            "只应澶漫归田里，万里低昂任生死。君王倘若不见遗，"
        ],
        "notes": [
            ""
        ],
        "volume": "卷八十一",
        "no#": 12
    },
    {
        "title": "铜雀妓",
        "author": "乔知之",
        "biography": "",
        "paragraphs": [
            "金阁惜分香，铅华不重妆。空余歌舞地，犹是为君王。",
            "哀弦调已绝，艳曲不须长。共看西陵暮，秋烟起白杨。"
        ],
        "notes": [
            ""
        ],
        "volume": "卷八十一",
        "no#": 13
    },
    {
        "title": "侍宴应制得分字",
        "author": "乔知之",
        "biography": "",
        "paragraphs": [
            "紫禁肃晴氛，朱楼落晓云。豫游龙驾转，天乐凤箫闻。",
            "竹外仙亭出，花间辇路分。微臣一何幸，词赋奉明君。"
        ],
        "notes": [
            ""
        ],
        "volume": "卷八十一",
        "no#": 14
    },
    {
        "title": "梨园亭子侍宴",
        "author": "乔知之",
        "biography": "",
        "paragraphs": [
            "年光陌上发，香辇禁中游。草绿鸳鸯殿，花红翡翠楼。",
            "天杯承露酌，仙管杂风流。今日陪欢豫，皇恩不可酬。"
        ],
        "notes": [
            ""
        ],
        "volume": "卷八十一",
        "no#": 15
    },
    {
        "title": "和苏员外寓直",
        "author": "乔知之",
        "biography": "",
        "paragraphs": [
            "自昔重为郎，伊人练国章。三旬登建礼，五夜直明光。",
            "墨草尚书奏，衣飘侍御香。开轩竹气静，拂簟蕙风凉。",
            "晓漏离阊阖，鸣钟出未央。从来宿台上，天子贵文强。"
        ],
        "notes": [
            ""
        ],
        "volume": "卷八十一",
        "no#": 16
    },
    {
        "title": "哭故人",
        "author": "乔知之",
        "biography": "",
        "paragraphs": [
            "生死久离居，凄凉历旧庐。叹兹三径断，不践十年余。",
            "古木巢禽合，荒庭爱客疏。匣留弹罢剑，床积读残书。",
            "玉没终无像，兰言强问虚。平生不得意，泉路复何如。"
        ],
        "notes": [
            ""
        ],
        "volume": "卷八十一",
        "no#": 17
    },
    {
        "title": "折杨柳",
        "author": "乔知之",
        "biography": "",
        "paragraphs": [
            "可怜濯濯春杨柳，攀折将来就纤手。",
            "妾容与此同盛衰，何必君恩能独久。"
        ],
        "notes": [
            ""
        ],
        "volume": "卷八十一",
        "no#": 18
    },
    {
        "title": "人日登高",
        "author": "乔侃",
        "biography": "",
        "paragraphs": [
            "仆本多悲者，年来不悟春。登高一游目，始觉柳条新。",
            "杜陵犹识汉，桃源不辨秦。暂若升云雾，还似出嚣尘。",
            "赖得烟霞气，淹留攀桂人。"
        ],
        "notes": [
            ""
        ],
        "volume": "卷八十一",
        "no#": 19
    },
    {
        "title": "出塞",
        "author": "乔备",
        "biography": "",
        "paragraphs": [
            "沙场三万里，猛将五千兵。旌断冰溪戍，笳吹铁关城。",
            "阴云暮下雪，寒日昼无晶。直为怀恩苦，谁知边塞情。"
        ],
        "notes": [
            ""
        ],
        "volume": "卷八十一",
        "no#": 20
    },
    {
        "title": "长门怨",
        "author": "乔备",
        "biography": "",
        "paragraphs": [
            "秋入长门殿，木落洞房虚。妾思宵徒静，君恩日更疏。",
            "坠露清金阁，流萤点玉除。还将闺里恨，遥问马相如。"
        ],
        "notes": [
            ""
        ],
        "volume": "卷八十一",
        "no#": 21
    }
]