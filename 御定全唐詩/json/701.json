[
    {
        "title": "拟塞外征行",
        "author": "王贞白",
        "biography": "",
        "paragraphs": [
            "寇骑满鸡田，都护欲临边。青泥方绝漠，怀剑始辞燕。",
            "旌旗挂龙虎，壮士募鹰鹯。长城威十万，高岭奋三千。",
            "行行向马邑，去去指祁连。鼓声遥赤塞，兵气远冲天。",
            "对阵云初上，临城月始悬。风惊烽易灭，沙暗马难前。",
            "恩重恒思报，劳心屡损年。微功一可立，身轻不自怜。"
        ],
        "notes": [
            ""
        ],
        "volume": "卷七百零一",
        "no#": 1
    },
    {
        "title": "芦苇",
        "author": "王贞白",
        "biography": "",
        "paragraphs": [
            "高士想江湖，湖闲庭植芦。清风时有至，绿竹兴何殊。",
            "嫩喜日光薄，疏忧雨点粗。惊蛙跳得过，斗雀袅如无。",
            "未织巴篱护，几抬邛竹扶。惹烟轻弱柳，蘸水漱清蒲。",
            "溉灌情偏重，琴樽赏不孤。穿花思钓叟，吹叶少羌雏。",
            "寒色暮天映，秋声远籁俱。朗吟应有趣，潇洒十余株。"
        ],
        "notes": [
            ""
        ],
        "volume": "卷七百零一",
        "no#": 2
    },
    {
        "title": "田舍曲",
        "author": "王贞白",
        "biography": "",
        "paragraphs": [
            "古今利名路，只在侬门前。至老不离家，一生常晏眠。",
            "牛羊晚自归，儿童戏野田。岂思封侯贵，唯只待丰年。",
            "征赋岂辞苦，但愿时官贤。时官苟贪浊，田舍生忧煎。"
        ],
        "notes": [
            ""
        ],
        "volume": "卷七百零一",
        "no#": 3
    },
    {
        "title": "妾薄命",
        "author": "王贞白",
        "biography": "",
        "paragraphs": [
            "薄命头欲白，频年嫁不成。秦娥未十五，昨夜事公卿。",
            "岂有机杼力，空传歌舞名。妾专修妇德，媒氏却相轻。"
        ],
        "notes": [
            ""
        ],
        "volume": "卷七百零一",
        "no#": 4
    },
    {
        "title": "湘妃怨",
        "author": "王贞白",
        "biography": "",
        "paragraphs": [
            "舜欲省蛮陬，南巡非逸游。九江沉白日，二女泣沧洲。",
            "目极楚云断，恨深湘水流。至今闻鼓瑟，咽绝不胜愁。"
        ],
        "notes": [
            ""
        ],
        "volume": "卷七百零一",
        "no#": 5
    },
    {
        "title": "长门怨二首",
        "author": "王贞白",
        "biography": "",
        "paragraphs": [
            "寂寞故宫春，残灯晓尚存。从来非妾过，偶尔失君恩。",
            "花落伤容鬓，莺啼惊梦魂。翠华如可待，应免老长门。",
            "叶落长门静，苔生永巷幽。相思对明月，独坐向空楼。",
            "銮驾迷终转，蛾眉老自愁。昭阳歌舞伴，此夕未知秋。"
        ],
        "notes": [
            ""
        ],
        "volume": "卷七百零一",
        "no#": 6
    },
    {
        "title": "有所思",
        "author": "王贞白",
        "biography": "",
        "paragraphs": [
            "芙蓉出水时，偶尔便分离。自此无因见，长教挂所思。",
            "残春不入梦，芳信欲传谁。寂寞秋堂下，空吟小谢诗。"
        ],
        "notes": [
            ""
        ],
        "volume": "卷七百零一",
        "no#": 7
    },
    {
        "title": "短歌",
        "author": "王贞白",
        "biography": "",
        "paragraphs": [
            "物候来相续，新蝉送晚莺。百年休倚赖，一梦甚分明。",
            "金鼎神仙隐，铜壶昼夜倾。不如早立德，万古有其名。"
        ],
        "notes": [
            ""
        ],
        "volume": "卷七百零一",
        "no#": 8
    },
    {
        "title": "御沟水",
        "author": "王贞白",
        "biography": "",
        "paragraphs": [
            "一带御沟水，绿槐相荫清。此中涵帝泽，无处濯尘缨。",
            "鸟道来虽险，龙池到自平。朝宗本心切，愿向急流倾。"
        ],
        "notes": [
            ""
        ],
        "volume": "卷七百零一",
        "no#": 9
    },
    {
        "title": "少年行二首",
        "author": "王贞白",
        "biography": "",
        "paragraphs": [
            "游宴不知厌，杜陵狂少年。花时轻暖酒，春服薄装绵。",
            "戏马上林苑，斗鸡寒食天。鲁儒甘被笑，对策鬓皤然。",
            "弱冠投边急，驱兵夜渡河。追奔铁马走，杀虏宝刀讹。",
            "威静黑山路，气含清海波。常闻为突骑，天子赐长戈。"
        ],
        "notes": [
            ""
        ],
        "volume": "卷七百零一",
        "no#": 10
    },
    {
        "title": "塞上曲",
        "author": "王贞白",
        "biography": "",
        "paragraphs": [
            "岁岁但防虏，西征早晚休。匈奴不系颈，汉将但封侯。",
            "夕照低烽火，寒笳咽戍楼。燕然山上字，男子见须羞。"
        ],
        "notes": [
            ""
        ],
        "volume": "卷七百零一",
        "no#": 11
    },
    {
        "title": "长安道",
        "author": "王贞白",
        "biography": "",
        "paragraphs": [
            "晓鼓人已行，暮鼓人未息。梯航万国来，争先贡金帛。",
            "不问贤与愚，但论官与职。如何贫书生，只献安边策。"
        ],
        "notes": [
            ""
        ],
        "volume": "卷七百零一",
        "no#": 12
    },
    {
        "title": "洛阳道",
        "author": "王贞白",
        "biography": "",
        "paragraphs": [
            "喧喧洛阳路，奔走争先步。唯恐著鞭迟，谁能更回顾。",
            "覆车虽在前，润屋何曾惧。贤哉只二疏，东门挂冠去。"
        ],
        "notes": [
            ""
        ],
        "volume": "卷七百零一",
        "no#": 13
    },
    {
        "title": "度关山",
        "author": "王贞白",
        "biography": "",
        "paragraphs": [
            "只领千余骑，长驱碛邑间。云州多警急，雪夜度关山。",
            "石响铃声远，天寒弓力悭。秦楼休怅望，不日凯歌还。"
        ],
        "notes": [
            ""
        ],
        "volume": "卷七百零一",
        "no#": 14
    },
    {
        "title": "出自蓟北门行",
        "author": "王贞白",
        "biography": "",
        "paragraphs": [
            "蓟北连极塞，塞色昼冥冥。战地骸骨满，长时风雨腥。",
            "沙河留不定，春草冻难青。万户封侯者，何谋静虏庭。"
        ],
        "notes": [
            ""
        ],
        "volume": "卷七百零一",
        "no#": 15
    },
    {
        "title": "从军行",
        "author": "王贞白",
        "biography": "",
        "paragraphs": [
            "从军朔方久，未省用干戈。只以恩信及，自然戎虏和。",
            "边声动白草，烧色入枯河。每度因看猎，令人勇气多。"
        ],
        "notes": [
            ""
        ],
        "volume": "卷七百零一",
        "no#": 16
    },
    {
        "title": "古悔从军行",
        "author": "王贞白",
        "biography": "",
        "paragraphs": [
            "忆昔仗孤剑，十年从武威。论兵亲玉帐，逐虏过金微。",
            "陇水秋先冻，关云寒不飞。辛勤功业在，麟阁志犹违。"
        ],
        "notes": [
            ""
        ],
        "volume": "卷七百零一",
        "no#": 17
    },
    {
        "title": "胡笳曲",
        "author": "王贞白",
        "biography": "",
        "paragraphs": [
            "陇底悲笳引，陇头鸣北风。一轮霜月落，万里塞天空。",
            "戍卒泪应尽，胡儿哭未终。争教班定远，不念玉关中。"
        ],
        "notes": [
            ""
        ],
        "volume": "卷七百零一",
        "no#": 18
    },
    {
        "title": "入塞",
        "author": "王贞白",
        "biography": "",
        "paragraphs": [
            "玉殿论兵事，君王诏出征。新除羽林将，曾破月支兵。",
            "惯历塞垣险，能分部落情。从今一战胜，不使虏尘生。"
        ],
        "notes": [
            ""
        ],
        "volume": "卷七百零一",
        "no#": 19
    },
    {
        "title": "游仙",
        "author": "王贞白",
        "biography": "",
        "paragraphs": [
            "我家三岛上，洞户眺波涛。醉背云屏卧，谁知海日高。",
            "露香红玉树，风绽碧蟠桃。悔与仙子别，思归梦钓鼇。"
        ],
        "notes": [
            ""
        ],
        "volume": "卷七百零一",
        "no#": 20
    },
    {
        "title": "歌",
        "author": "王贞白",
        "biography": "",
        "paragraphs": [
            "谁唱关西曲，寂寞夜景深。一声长在耳，万恨重经心。",
            "调古清风起，曲终凉月沉。却应筵上客，未必是知音。"
        ],
        "notes": [
            ""
        ],
        "volume": "卷七百零一",
        "no#": 21
    },
    {
        "title": "经故洛城",
        "author": "王贞白",
        "biography": "",
        "paragraphs": [
            "卜世何久远，由来仰圣明。山河徒自壮，周召不长生。",
            "几主任奸谄，诸侯各战争。但余崩垒在，今古共伤情。"
        ],
        "notes": [
            ""
        ],
        "volume": "卷七百零一",
        "no#": 22
    },
    {
        "title": "金陵",
        "author": "王贞白",
        "biography": "",
        "paragraphs": [
            "六代江山在，繁华古帝都。乱来城不守，战后地多芜。",
            "寒日随潮落，归帆与鸟孤。兴亡多少事，回首一长吁。"
        ],
        "notes": [
            ""
        ],
        "volume": "卷七百零一",
        "no#": 23
    },
    {
        "title": "金陵怀古",
        "author": "王贞白",
        "biography": "",
        "paragraphs": [
            "恃险不种德，兴亡叹数穷。石城几换主，天堑谩连空。",
            "御路叠民冢，台基聚牧童。折碑犹有字，多记晋英雄。"
        ],
        "notes": [
            ""
        ],
        "volume": "卷七百零一",
        "no#": 24
    },
    {
        "title": "商山",
        "author": "王贞白",
        "biography": "",
        "paragraphs": [
            "商山名利路，夜亦有人行。四皓卧云处，千秋叠藓生。",
            "昼烧笼涧黑，残雪隔林明。我待酬恩了，来听水石声。"
        ],
        "notes": [
            ""
        ],
        "volume": "卷七百零一",
        "no#": 25
    },
    {
        "title": "庐山",
        "author": "王贞白",
        "biography": "",
        "paragraphs": [
            "岳立镇南楚，雄名天下闻。五峰高阂日，九叠翠连云。",
            "夏谷雪犹在，阴岩昼不分。唯应嵩与华，清峻得为群。"
        ],
        "notes": [
            ""
        ],
        "volume": "卷七百零一",
        "no#": 26
    },
    {
        "title": "终南山",
        "author": "王贞白",
        "biography": "",
        "paragraphs": [
            "终朝异五岳，列翠满长安。地去搜扬近，人谋隐遁难。",
            "水穿诸苑过，雪照一城寒。为问红尘里，谁同驻马看。"
        ],
        "notes": [
            ""
        ],
        "volume": "卷七百零一",
        "no#": 27
    },
    {
        "title": "寄郑谷",
        "author": "王贞白",
        "biography": "",
        "paragraphs": [
            "五百首新诗，缄封寄去时。只凭夫子鉴，不要俗人知。",
            "火鼠重收布，冰蚕乍吐丝。直须天上手，裁作领巾披。"
        ],
        "notes": [
            ""
        ],
        "volume": "卷七百零一",
        "no#": 28
    },
    {
        "title": "题严陵钓台",
        "author": "王贞白",
        "biography": "",
        "paragraphs": [
            "山色四时碧，溪声七里清。严陵爱此景，下视汉公卿。",
            "垂钓月初上，放歌风正轻。应怜渭滨叟，匡国正论兵。"
        ],
        "notes": [
            ""
        ],
        "volume": "卷七百零一",
        "no#": 29
    },
    {
        "title": "晓泊汉阳渡",
        "author": "王贞白",
        "biography": "",
        "paragraphs": [
            "落月临古渡，武昌城未开。残灯明市井，晓色辨楼台。",
            "云自苍梧去，水从嶓冢来。芳洲号鹦鹉，用记祢生才。"
        ],
        "notes": [
            ""
        ],
        "volume": "卷七百零一",
        "no#": 30
    },
    {
        "title": "随计",
        "author": "王贞白",
        "biography": "",
        "paragraphs": [
            "徒步随计吏，辛勤鬓易凋。归期无定日，乡思羡回潮。",
            "冒雨投前驿，侵星过断桥。何堪穆陵路，霜叶更潇潇。"
        ],
        "notes": [
            ""
        ],
        "volume": "卷七百零一",
        "no#": 31
    },
    {
        "title": "白牡丹",
        "author": "王贞白",
        "biography": "",
        "paragraphs": [
            "谷雨洗纤素，裁为白牡丹。异香开玉合，轻粉泥银盘。",
            "晓贮露华湿，宵倾月魄寒。家人淡妆罢，无语倚朱栏。"
        ],
        "notes": [
            ""
        ],
        "volume": "卷七百零一",
        "no#": 32
    },
    {
        "title": "述松",
        "author": "王贞白",
        "biography": "",
        "paragraphs": [
            "远谷呈材干，何由入栋梁。岁寒虚胜竹，功绩不如桑。",
            "秋露落松子，春深裛嫩黄。虽蒙匠者顾，樵采日难防。"
        ],
        "notes": [
            ""
        ],
        "volume": "卷七百零一",
        "no#": 33
    },
    {
        "title": "宫池产瑞莲",
        "author": "王贞白",
        "biography": "",
        "paragraphs": [
            "雨露及万物，嘉祥有瑞莲。香飘鸡树近，荣占凤池先。",
            "圣日临双丽，恩波照并妍。愿同指佞草，生向帝尧前。"
        ],
        "notes": [
            ""
        ],
        "volume": "卷七百零一",
        "no#": 34
    },
    {
        "title": "送友人南归",
        "author": "王贞白",
        "biography": "",
        "paragraphs": [
            "南国菖蒲老，知君忆钓船。离京近残暑，归路有新蝉。",
            "岘首白云起，洞庭秋月悬。若教吟兴足，西笑是何年。"
        ],
        "notes": [
            ""
        ],
        "volume": "卷七百零一",
        "no#": 35
    },
    {
        "title": "送马明府归山",
        "author": "王贞白",
        "biography": "",
        "paragraphs": [
            "辞秩入匡庐，重修靖节居。免遭黑绶束，不与白云疏。",
            "送吏各献酒，群儿自担书。到时看瀑布，为我谢清虚。"
        ],
        "notes": [
            ""
        ],
        "volume": "卷七百零一",
        "no#": 36
    },
    {
        "title": "送韩从事归本道",
        "author": "王贞白",
        "biography": "",
        "paragraphs": [
            "献捷灵州倅，归时宠拜新。论边多称旨，许国誓亡身。",
            "马渴黄河冻，雁回青冢春。到蕃唯促战，应不肯和亲。"
        ],
        "notes": [
            ""
        ],
        "volume": "卷七百零一",
        "no#": 37
    },
    {
        "title": "秋日旅怀寄右省郑拾遗",
        "author": "王贞白",
        "biography": "",
        "paragraphs": [
            "永夕愁不寐，草虫喧客庭。半窗分晓月，当枕落残星。",
            "鬓发游梁白，家山近越青。知音在谏省，苦调有谁听。"
        ],
        "notes": [
            ""
        ],
        "volume": "卷七百零一",
        "no#": 38
    },
    {
        "title": "赠刘凝评事",
        "author": "王贞白",
        "biography": "",
        "paragraphs": [
            "棘寺官初罢，梁园静掩扉。春深颜子巷，花映老莱衣。",
            "谈史曾无滞，攻书已造微。即膺新宠命，称庆向庭闱。"
        ],
        "notes": [
            ""
        ],
        "volume": "卷七百零一",
        "no#": 39
    },
    {
        "title": "忆张处士",
        "author": "王贞白",
        "biography": "",
        "paragraphs": [
            "天台张处士，诗句造玄微。古乐知音少，名言与俗违。",
            "山风入松径，海月上岩扉。毕世唯高卧，无人说是非。"
        ],
        "notes": [
            ""
        ],
        "volume": "卷七百零一",
        "no#": 40
    },
    {
        "title": "云居长老",
        "author": "王贞白",
        "biography": "",
        "paragraphs": [
            "𪩘路蹑云上，来参出世僧。松高半岩雪，竹覆一溪冰。",
            "不说有为法，非传无尽灯。了然方寸内，应只见南能。"
        ],
        "notes": [
            ""
        ],
        "volume": "卷七百零一",
        "no#": 41
    },
    {
        "title": "洗竹",
        "author": "王贞白",
        "biography": "",
        "paragraphs": [
            "道院竹繁教略洗，鸣琴酌酒看扶疏。不图结实来双凤，",
            "有时记得三天事，自向琅玕节下书。"
        ],
        "notes": [
            ""
        ],
        "volume": "卷七百零一",
        "no#": 42
    },
    {
        "title": "庾楼晓望",
        "author": "王贞白",
        "biography": "",
        "paragraphs": [
            "独凭朱槛亦凌晨，山色初明水色新。竹雾晓笼衔岭月，",
            "三百年来庾楼上，曾经多少望乡人。"
        ],
        "notes": [
            ""
        ],
        "volume": "卷七百零一",
        "no#": 43
    },
    {
        "title": "送芮尊师",
        "author": "王贞白",
        "biography": "",
        "paragraphs": [
            "石上菖蒲节节灵，先生服食得长生。早知避世忧身老，",
            "他年控鲤升天去，庐岳逋民愿从行。"
        ],
        "notes": [
            ""
        ],
        "volume": "卷七百零一",
        "no#": 44
    },
    {
        "title": "折杨柳三首",
        "author": "王贞白",
        "biography": "",
        "paragraphs": [
            "枝枝交影锁长门，嫩色曾沾雨露恩。",
            "凤辇不来春欲尽，空留莺语到黄昏。",
            "水殿年年占早芳，柔条风里御炉香。",
            "如今万乘多巡狩，辇路无阴绿草长。",
            "嫩叶初齐不耐寒，风和时拂玉栏干。",
            "征人去日曾攀折，泣雨伤春翠黛残。"
        ],
        "notes": [
            ""
        ],
        "volume": "卷七百零一",
        "no#": 45
    },
    {
        "title": "远闻本郡行春到旧山二首",
        "author": "王贞白",
        "biography": "",
        "paragraphs": [
            "一身从宦留京邑，五马遥闻到旧山。",
            "已领烟霞光野径，深惭老幼候柴关。",
            "清风借响松筠外，画隼停晖水石间。",
            "定掩溪名在图传，共知轩盖此登攀。"
        ],
        "notes": [
            ""
        ],
        "volume": "卷七百零一",
        "no#": 46
    },
    {
        "title": "宿新安村步",
        "author": "王贞白",
        "biography": "",
        "paragraphs": [
            "淅淅寒流涨浅沙，月明空渚遍芦花。",
            "离人偶宿孤村下，永夜闻砧一两家。"
        ],
        "notes": [
            ""
        ],
        "volume": "卷七百零一",
        "no#": 47
    },
    {
        "title": "仙岩二首",
        "author": "王贞白",
        "biography": "",
        "paragraphs": [
            "白烟昼起丹灶，红叶秋书篆文。",
            "二十四岩天上，一鸡啼破晴云。",
            "风呼山鬼服役，月照衡薇结花。",
            "江暖客寻瑶草，洞深人咽丹霞。"
        ],
        "notes": [
            ""
        ],
        "volume": "卷七百零一",
        "no#": 48
    },
    {
        "title": "雨后从陶郎中登庾楼",
        "author": "王贞白",
        "biography": "",
        "paragraphs": [
            "庾楼逢霁色，夏日欲西曛。虹截半江雨，风驱大泽云。",
            "岛边渔艇聚，天畔鸟行分。此景堪谁画，文翁请缀文。"
        ],
        "notes": [
            ""
        ],
        "volume": "卷七百零一",
        "no#": 49
    },
    {
        "title": "九日长安作",
        "author": "王贞白",
        "biography": "",
        "paragraphs": [
            "无酒泛金菊，登高但忆秋。归心随旅雁，万里在沧洲。",
            "残照明天阙，孤砧隔御沟。谁能思落帽，两鬓已添愁。"
        ],
        "notes": [
            ""
        ],
        "volume": "卷七百零一",
        "no#": 50
    },
    {
        "title": "晓发萧关",
        "author": "王贞白",
        "biography": "",
        "paragraphs": [
            "早发长风里，边城曙色间。数鸿寒背碛，片月落临关。",
            "陇上明星没，沙中夜探还。归程不可问，几日到家山。"
        ],
        "notes": [
            ""
        ],
        "volume": "卷七百零一",
        "no#": 51
    },
    {
        "title": "钓台",
        "author": "王贞白",
        "biography": "",
        "paragraphs": [
            "异代有巢许，方知严子情。旧交虽建国，高卧不求荣。",
            "溪鸟寒来浴，汀兰暖重生。何颜吟过此，辛苦得浮名。"
        ],
        "notes": [
            ""
        ],
        "volume": "卷七百零一",
        "no#": 52
    },
    {
        "title": "寄天台叶尊师",
        "author": "王贞白",
        "biography": "",
        "paragraphs": [
            "师住天台久，长闻过石桥。晴峰见沧海，深洞彻丹霄。",
            "采药霞衣湿，煎芝古鼎焦。念予无俗骨，频与鹤书招。"
        ],
        "notes": [
            ""
        ],
        "volume": "卷七百零一",
        "no#": 53
    },
    {
        "title": "御试后进诗",
        "author": "王贞白",
        "biography": "",
        "paragraphs": [
            "三时赐食天厨近，再宿偷吟禁漏清。",
            "二十五家齐拔宅，人间已写上升名。"
        ],
        "notes": [
            ""
        ],
        "volume": "卷七百零一",
        "no#": 54
    },
    {
        "title": "春日咏梅花",
        "author": "王贞白",
        "biography": "",
        "paragraphs": [
            "靓妆才罢粉痕新，迨晓风回散玉尘。",
            "若遣有情应怅望，已兼残雪又兼春。"
        ],
        "notes": [
            ""
        ],
        "volume": "卷七百零一",
        "no#": 55
    },
    {
        "title": "句",
        "author": "王贞白",
        "biography": "",
        "paragraphs": [
            "太阳虽不照，梁栋每重阴。",
            "白发未逢媒，对景且裴回。",
            "别酒莫辞今夜醉，故人知我几时来。",
            "改贯永留乡党额，减租重感郡侯恩。（洪景卢《野处集》",
            "载赴选别太守句，贞白自注：蒙本州改坊名为进贤，"
        ],
        "notes": [
            ""
        ],
        "volume": "卷七百零一",
        "no#": 56
    }
]