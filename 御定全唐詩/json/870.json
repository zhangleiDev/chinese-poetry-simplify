[
    {
        "title": "讥元载诗",
        "author": "高亭",
        "biography": "",
        "paragraphs": [
            "上元官吏务剥削，江淮之人皆白著。"
        ],
        "notes": [
            ""
        ],
        "volume": "卷八百七十",
        "no#": 1
    },
    {
        "title": "嘲赵谦光",
        "author": "贺遂涉",
        "biography": "",
        "paragraphs": [
            "员外由来美，郎中望亦优。宁知粉署里，翻作土山头。"
        ],
        "notes": [
            ""
        ],
        "volume": "卷八百七十",
        "no#": 2
    },
    {
        "title": "答贺遂涉",
        "author": "赵谦光",
        "biography": "",
        "paragraphs": [
            "锦帐随情设，金炉任意熏。唯愁员外置，不应列星文。"
        ],
        "notes": [
            ""
        ],
        "volume": "卷八百七十",
        "no#": 3
    },
    {
        "title": "上浙东孟尚书",
        "author": "孔颙",
        "biography": "",
        "paragraphs": [
            "有个将军不得名，唯教健卒喝书生。",
            "尚书近日清如镜，天子官街不许行。"
        ],
        "notes": [
            ""
        ],
        "volume": "卷八百七十",
        "no#": 4
    },
    {
        "title": "嘲柳州柳子厚",
        "author": "吕温",
        "biography": "",
        "paragraphs": [
            "柳州柳刺史，种柳柳江边。柳管依然在，千秋柳拂天。"
        ],
        "notes": [
            ""
        ],
        "volume": "卷八百七十",
        "no#": 5
    },
    {
        "title": "嘲黔南观察南卓",
        "author": "吕温",
        "biography": "",
        "paragraphs": [
            "终南南太守，南郡在云南。闲向南亭醉，南风变俗谈。"
        ],
        "notes": [
            ""
        ],
        "volume": "卷八百七十",
        "no#": 6
    },
    {
        "title": "戏简朱坛诗",
        "author": "张祜",
        "biography": "",
        "paragraphs": [
            "昔人有玉碗，击之千里鸣。今日睹斯文，碗有当时声。"
        ],
        "notes": [
            ""
        ],
        "volume": "卷八百七十",
        "no#": 7
    },
    {
        "title": "戏颜郎官骑猎诗",
        "author": "张祜",
        "biography": "",
        "paragraphs": [
            "忽闻射猎出军城，人著戎衣马带缨。",
            "倒把角弓呈一箭，满山狐兔当头行。"
        ],
        "notes": [
            ""
        ],
        "volume": "卷八百七十",
        "no#": 8
    },
    {
        "title": "嘲张祜",
        "author": "朱冲和",
        "biography": "",
        "paragraphs": [
            "白在东都元已薨，兰台凤阁少人登。",
            "冬瓜堰下逢张祜，牛屎堆边说我能。"
        ],
        "notes": [
            ""
        ],
        "volume": "卷八百七十",
        "no#": 9
    },
    {
        "title": "嘲妓",
        "author": "崔涯",
        "biography": "",
        "paragraphs": [
            "虽得苏方木，犹贪玳瑁皮。怀胎十个月，生下昆仑儿。",
            "布袍披袄火烧毡，纸补箜篌麻接弦。",
            "更著一双皮屐子，纥梯纥榻出门前。"
        ],
        "notes": [
            ""
        ],
        "volume": "卷八百七十",
        "no#": 10
    },
    {
        "title": "嘲李端端",
        "author": "崔涯",
        "biography": "",
        "paragraphs": [
            "黄昏不语不知行，鼻似烟窗耳似铛。",
            "独把象牙梳插鬓，昆仑山上月初明。",
            "觅得黄骝鞁绣鞍，善和坊里取端端。",
            "扬州近日浑成差，一朵能行白牡丹。"
        ],
        "notes": [
            ""
        ],
        "volume": "卷八百七十",
        "no#": 11
    },
    {
        "title": "咏崔云娘",
        "author": "李宣古",
        "biography": "",
        "paragraphs": [
            "何事最堪悲，云娘只首奇。瘦拳抛令急，长啸出歌迟。",
            "只见肩侵鬓，唯忧骨透皮。不须当户立，头上有锺馗。"
        ],
        "notes": [
            ""
        ],
        "volume": "卷八百七十",
        "no#": 12
    },
    {
        "title": "嘲妓",
        "author": "杜牧",
        "biography": "",
        "paragraphs": [
            "盘古当时有远孙，尚令今日逞家门。一车白土将泥项，",
            "不须惆怅忧难嫁，待与将书问乐坤。"
        ],
        "notes": [
            ""
        ],
        "volume": "卷八百七十",
        "no#": 13
    },
    {
        "title": "嘲游使君",
        "author": "卢肇",
        "biography": "",
        "paragraphs": [
            "白帝城头二月时，忍教清醒看花枝。",
            "莫言世上无袁许，客子由来是相师。"
        ],
        "notes": [
            ""
        ],
        "volume": "卷八百七十",
        "no#": 14
    },
    {
        "title": "嘲李玚题名",
        "author": "韦蟾",
        "biography": "",
        "paragraphs": [
            "渭水秦山照眼明，希仁何事寡诗情。",
            "只因学得虞姬婿，书字才能记姓名。"
        ],
        "notes": [
            ""
        ],
        "volume": "卷八百七十",
        "no#": 15
    },
    {
        "title": "闻鹿鸣互谑",
        "author": "严震",
        "biography": "",
        "paragraphs": [
            "釜戴山中鹿又鸣，——中表",
            "此际多应到表兄。——严震",
            "表兄不是严家子，合是三兄与四兄。——中表"
        ],
        "notes": [
            ""
        ],
        "volume": "卷八百七十",
        "no#": 16
    },
    {
        "title": "及第后寄李绅",
        "author": "章孝标",
        "biography": "",
        "paragraphs": [
            "及第全胜十政官，金鞍镀了出长安。",
            "马头渐入扬州郭，为报时人洗眼看。"
        ],
        "notes": [
            ""
        ],
        "volume": "卷八百七十",
        "no#": 17
    },
    {
        "title": "答章孝标",
        "author": "李绅",
        "biography": "",
        "paragraphs": [
            "假金只用真金镀，若是真金不镀金。",
            "十载长安得一第，何须空腹用高心。"
        ],
        "notes": [
            ""
        ],
        "volume": "卷八百七十",
        "no#": 18
    },
    {
        "title": "戏柳棠",
        "author": "杨汝士",
        "biography": "",
        "paragraphs": [
            "文章漫道能吞凤，杯酒何曾解吃鱼。",
            "今日梓州张社会，应须遭这老尚书。"
        ],
        "notes": [
            ""
        ],
        "volume": "卷八百七十",
        "no#": 19
    },
    {
        "title": "答杨尚书",
        "author": "柳棠",
        "biography": "",
        "paragraphs": [
            "未向燕台逢厚礼，幸因社会接余欢。",
            "一鱼吃了终无愧，鲲化为鹏也不难。"
        ],
        "notes": [
            ""
        ],
        "volume": "卷八百七十",
        "no#": 20
    },
    {
        "title": "又忤杨尚书诗",
        "author": "柳棠",
        "biography": "",
        "paragraphs": [
            "莫言名位未相俦，风月何曾阻献酬。",
            "前辈不须轻后辈，靖安今日在衡州。"
        ],
        "notes": [
            ""
        ],
        "volume": "卷八百七十",
        "no#": 21
    },
    {
        "title": "嘲郭凝素",
        "author": "朱泽",
        "biography": "",
        "paragraphs": [
            "三春桃李本无言，苦被残阳鸟雀喧。",
            "借问东邻效西子，何如郭素拟王轩。"
        ],
        "notes": [
            ""
        ],
        "volume": "卷八百七十",
        "no#": 22
    },
    {
        "title": "纪中表试案",
        "author": "郑光业",
        "biography": "",
        "paragraphs": [
            "新糊案子，其白如银。入试出试，千春万春。"
        ],
        "notes": [
            ""
        ],
        "volume": "卷八百七十",
        "no#": 23
    },
    {
        "title": "醉题广州使院",
        "author": "郑愚",
        "biography": "",
        "paragraphs": [
            "数年百姓受饥荒，太守贪残似虎狼。",
            "今日海隅鱼米贱，大须惭愧石榴黄。"
        ],
        "notes": [
            ""
        ],
        "volume": "卷八百七十",
        "no#": 24
    },
    {
        "title": "拟权龙褒体赠鄠县李令及寄朝右",
        "author": "郑愚",
        "biography": "",
        "paragraphs": [
            "鄠县李长官，横琴膝上弄。不闻有政声，但见手子动。"
        ],
        "notes": [
            ""
        ],
        "volume": "卷八百七十",
        "no#": 25
    },
    {
        "title": "题沧浪峡榜",
        "author": "郑仁表",
        "biography": "",
        "paragraphs": [
            "分峡东西路正长，行人名利火然汤。",
            "路傍著板沧浪峡，真是将闲搅撩忙。"
        ],
        "notes": [
            ""
        ],
        "volume": "卷八百七十",
        "no#": 26
    },
    {
        "title": "戏妻族语不正",
        "author": "胡曾",
        "biography": "",
        "paragraphs": [
            "呼十却为石，唤针将作真。忽然云雨至，总道是天因。"
        ],
        "notes": [
            ""
        ],
        "volume": "卷八百七十",
        "no#": 27
    },
    {
        "title": "婢仆诗",
        "author": "李昌符",
        "biography": "",
        "paragraphs": [
            "春娘爱上酒家楼，不怕归迟总不忧。",
            "推道那家娘子卧，且留教住待梳头。",
            "不论秋菊与春花，个个能噇空腹茶。",
            "无事莫教频入库，一名闲物要些些。"
        ],
        "notes": [
            ""
        ],
        "volume": "卷八百七十",
        "no#": 28
    },
    {
        "title": "嘲郑傪妓",
        "author": "孙子多",
        "biography": "",
        "paragraphs": [
            "相公经文复经武，常侍好今兼好古。",
            "昔人曾闻阿武婆，今日亲见阿婆舞。"
        ],
        "notes": [
            ""
        ],
        "volume": "卷八百七十",
        "no#": 29
    },
    {
        "title": "嘲赵璘",
        "author": "薛能",
        "biography": "",
        "paragraphs": [
            "巡关每傍摴蒲局，望月还登乞巧楼。",
            "第一莫教娇太过，缘人衣带上人头。",
            "不知原在鞍轿里，将谓空驮席帽归。",
            "火炉床上平身立，便与夫人作镜台。"
        ],
        "notes": [
            ""
        ],
        "volume": "卷八百七十",
        "no#": 30
    },
    {
        "title": "口号",
        "author": "薛能",
        "biography": "",
        "paragraphs": [
            "素脊鸣秋杖，乌靴响暮厅。——薛能",
            "刃飞三尺雪，白日落文星。——秦宗权"
        ],
        "notes": [
            ""
        ],
        "volume": "卷八百七十",
        "no#": 31
    },
    {
        "title": "嘲归仁绍龟诗",
        "author": "皮日休",
        "biography": "",
        "paragraphs": [
            "硬骨残形知几秋，尸骸终是不风流。",
            "顽皮死后钻须遍，都为平生不出头。"
        ],
        "notes": [
            ""
        ],
        "volume": "卷八百七十",
        "no#": 32
    },
    {
        "title": "咏螃蟹呈浙西从事",
        "author": "皮日休",
        "biography": "",
        "paragraphs": [
            "未游沧海早知名，有骨还从肉上生。",
            "莫道无心畏雷电，海龙王处也横行。"
        ],
        "notes": [
            ""
        ],
        "volume": "卷八百七十",
        "no#": 33
    },
    {
        "title": "题中书壁",
        "author": "郑綮",
        "biography": "",
        "paragraphs": [
            "侧坡蛆蜫蜦，蚁子竞来拖。一朝白雨中，无钝无喽罗。"
        ],
        "notes": [
            ""
        ],
        "volume": "卷八百七十",
        "no#": 34
    },
    {
        "title": "别庐州郡人",
        "author": "郑綮",
        "biography": "",
        "paragraphs": [
            "唯有两行公廨泪，一时洒向渡头风。"
        ],
        "notes": [
            ""
        ],
        "volume": "卷八百七十",
        "no#": 35
    },
    {
        "title": "戏答成汭",
        "author": "徐彦若",
        "biography": "",
        "paragraphs": [
            "南海黄茅瘴，不死成和尚。"
        ],
        "notes": [
            ""
        ],
        "volume": "卷八百七十",
        "no#": 36
    },
    {
        "title": "醉中谑浙江廉使",
        "author": "崔立言",
        "biography": "",
        "paragraphs": [
            "山夫留意向丹梯，连帅邀来出药畦。",
            "常见浙东夸镜水，镜湖元在浙江西。"
        ],
        "notes": [
            ""
        ],
        "volume": "卷八百七十",
        "no#": 37
    },
    {
        "title": "戏题盱眙邵明府壁",
        "author": "韦鹏翼",
        "biography": "",
        "paragraphs": [
            "岂肯闲寻竹径行，却嫌丝管好蛙声。",
            "自从煮鹤烧琴后，背却青山卧月明。"
        ],
        "notes": [
            ""
        ],
        "volume": "卷八百七十",
        "no#": 38
    },
    {
        "title": "题大梁临汴驿",
        "author": "姚嵘",
        "biography": "",
        "paragraphs": [
            "近日侯门不重才，莫将文艺拟为媒。",
            "相逢若要如胶漆，不是红妆即拨灰。"
        ],
        "notes": [
            ""
        ],
        "volume": "卷八百七十",
        "no#": 39
    },
    {
        "title": "题仙娥驿",
        "author": "李日新",
        "biography": "",
        "paragraphs": [
            "商山食店大悠悠，陈鹖z2锣古ie头。",
            "更有台中牛肉炙，尚盘数脔紫光球。"
        ],
        "notes": [
            ""
        ],
        "volume": "卷八百七十",
        "no#": 40
    },
    {
        "title": "嘲染家",
        "author": "柳逢",
        "biography": "",
        "paragraphs": [
            "紫绿终朝染，因何不识非。莆田竹木贵，背负十柴归。"
        ],
        "notes": [
            ""
        ],
        "volume": "卷八百七十",
        "no#": 41
    },
    {
        "title": "赠漳州崔使君乡饮翻韵诗",
        "author": "黎瓘",
        "biography": "",
        "paragraphs": [
            "惯向溪边折柳杨，因循行客到州漳。",
            "无端触忤王衙押，不得今朝看饮乡。"
        ],
        "notes": [
            ""
        ],
        "volume": "卷八百七十",
        "no#": 42
    },
    {
        "title": "示妓榜子",
        "author": "张保胤",
        "biography": "",
        "paragraphs": [
            "绿罗裙下标三棒，红粉腮边泪两行。",
            "叉手向前咨大使，这回不敢恼儿郎。"
        ],
        "notes": [
            ""
        ],
        "volume": "卷八百七十",
        "no#": 43
    },
    {
        "title": "又留别同院",
        "author": "张保胤",
        "biography": "",
        "paragraphs": [
            "忆昔当年富贵时，如今头脑尚依稀。布袍破后思宫内，",
            "如今憔悴离南海，恰似当时幸蜀时。"
        ],
        "notes": [
            ""
        ],
        "volume": "卷八百七十",
        "no#": 44
    },
    {
        "title": "桂州筵上赠胡予女",
        "author": "陆岩梦",
        "biography": "",
        "paragraphs": [
            "自道风流不可攀，却堪蹙额更颓颜。眼睛深却湘江水，",
            "孟阳死后欲千载，犹在佳人觅往还。"
        ],
        "notes": [
            ""
        ],
        "volume": "卷八百七十",
        "no#": 45
    },
    {
        "title": "戏答朝士",
        "author": "李都",
        "biography": "",
        "paragraphs": [
            "华缄千里到荆门，章草纵横任意论。应笑钟张虚用力，",
            "深荷故人相厚处，天行时气许教吞。"
        ],
        "notes": [
            ""
        ],
        "volume": "卷八百七十",
        "no#": 46
    },
    {
        "title": "嘲僧惟恭",
        "author": "荆人",
        "biography": "",
        "paragraphs": [
            "灵岿作尽业，惟恭继其迹。地狱千万重，莫厌排头入。"
        ],
        "notes": [
            ""
        ],
        "volume": "卷八百七十",
        "no#": 47
    },
    {
        "title": "题酒户修孔庙状",
        "author": "冯道幕客",
        "biography": "",
        "paragraphs": [
            "槐影参差覆杏坛，儒门子弟尽高官。",
            "却教酒户重修庙，觅我惭惶也不难。"
        ],
        "notes": [
            ""
        ],
        "volume": "卷八百七十",
        "no#": 48
    },
    {
        "title": "孔庙口号",
        "author": "李花开",
        "biography": "",
        "paragraphs": [
            "破落三间屋，萧条一旅人。不知负何事，生死厄于陈。"
        ],
        "notes": [
            ""
        ],
        "volume": "卷八百七十",
        "no#": 49
    },
    {
        "title": "答妻",
        "author": "冯晖",
        "biography": "",
        "paragraphs": [
            "休说办不办，且看瓮里飞出雁。"
        ],
        "notes": [
            ""
        ],
        "volume": "卷八百七十",
        "no#": 50
    },
    {
        "title": "题僧院",
        "author": "李涛",
        "biography": "",
        "paragraphs": [
            "走却坐禅客，移将不动尊。世间颠倒事，八万四千门。"
        ],
        "notes": [
            ""
        ],
        "volume": "卷八百七十",
        "no#": 51
    },
    {
        "title": "咏垂丝蜘蛛嘲云辨僧",
        "author": "杨苎萝",
        "biography": "",
        "paragraphs": [
            "吃得肚婴撑，寻思绕寺行。空中设罗网，只待杀众生。"
        ],
        "notes": [
            ""
        ],
        "volume": "卷八百七十",
        "no#": 52
    },
    {
        "title": "自嘲绝句",
        "author": "冯涓",
        "biography": "",
        "paragraphs": [
            "取水郎中何日了，破柴员外几时休。",
            "早知蜀地区娵与，悔不长安大比丘。"
        ],
        "notes": [
            ""
        ],
        "volume": "卷八百七十",
        "no#": 53
    },
    {
        "title": "哭亡将诗",
        "author": "卢延让",
        "biography": "",
        "paragraphs": [
            "自是硇砂发，非干骇石伤。牒高身上职，碗大背边创。"
        ],
        "notes": [
            ""
        ],
        "volume": "卷八百七十",
        "no#": 54
    },
    {
        "title": "咏王给事",
        "author": "蒋贻恭",
        "biography": "",
        "paragraphs": [
            "厥父元非道郡奴，允光何事太侏儒。",
            "可中与个皮裈著，擎得天王左脚无。"
        ],
        "notes": [
            ""
        ],
        "volume": "卷八百七十",
        "no#": 55
    },
    {
        "title": "咏金刚",
        "author": "蒋贻恭",
        "biography": "",
        "paragraphs": [
            "扬眉斗目恶精神，捏合将来恰似真。",
            "刚被时流借拳势，不知身自是泥人。"
        ],
        "notes": [
            ""
        ],
        "volume": "卷八百七十",
        "no#": 56
    },
    {
        "title": "咏伛背子",
        "author": "蒋贻恭",
        "biography": "",
        "paragraphs": [
            "出得门来背拄天，同行难可与差肩。",
            "若教倚向闲窗下，恰似箜篌不著弦。"
        ],
        "notes": [
            ""
        ],
        "volume": "卷八百七十",
        "no#": 57
    },
    {
        "title": "咏安仁宰捣蒜",
        "author": "蒋贻恭",
        "biography": "",
        "paragraphs": [
            "安仁县令好诛求，百姓脂膏满面流。半破磁缸成醋酒，",
            "半醉半醒齐出县，共伤涂炭不胜愁。"
        ],
        "notes": [
            ""
        ],
        "volume": "卷八百七十",
        "no#": 58
    },
    {
        "title": "五门街望有题",
        "author": "蒋贻恭",
        "biography": "",
        "paragraphs": [
            "我皇开国十余年，一辈超升炙手欢。",
            "闲向五门楼下望，衙官骑马使衙官。"
        ],
        "notes": [
            ""
        ],
        "volume": "卷八百七十",
        "no#": 59
    },
    {
        "title": "谢郎中惠茶",
        "author": "蒋贻恭",
        "biography": "",
        "paragraphs": [
            "三斤绿茗赐贻恭，一种颁沾事不同。",
            "想料肠怀无答处，披毛戴角谢郎中。"
        ],
        "notes": [
            ""
        ],
        "volume": "卷八百七十",
        "no#": 60
    },
    {
        "title": "咏虾蟆",
        "author": "蒋贻恭",
        "biography": "",
        "paragraphs": [
            "坐卧兼行总一般，向人努眼太无端。",
            "欲知自己形骸小，试就蹄涔照影看。"
        ],
        "notes": [
            ""
        ],
        "volume": "卷八百七十",
        "no#": 61
    },
    {
        "title": "住名山日陈情上府主高太保",
        "author": "蒋贻恭",
        "biography": "",
        "paragraphs": [
            "名山主簿实堪愁，难咬他家大骨头。",
            "米纳功南钱纳府，只看江面水东流。"
        ],
        "notes": [
            ""
        ],
        "volume": "卷八百七十",
        "no#": 62
    },
    {
        "title": "咏刺猬",
        "author": "李贞白",
        "biography": "",
        "paragraphs": [
            "行似针毡动，卧若栗球圆。莫欺如此大，谁敢便行拳。"
        ],
        "notes": [
            ""
        ],
        "volume": "卷八百七十",
        "no#": 63
    },
    {
        "title": "谒贵公子，不礼，书格子屏风",
        "author": "李贞白",
        "biography": "",
        "paragraphs": [
            "道格何曾格，言糊又不糊。浑身总是眼，还解识人无。"
        ],
        "notes": [
            ""
        ],
        "volume": "卷八百七十",
        "no#": 64
    },
    {
        "title": "咏月",
        "author": "李贞白",
        "biography": "",
        "paragraphs": [
            "当涂当涂见，芜湖芜湖见。八月十五夜，一似没柄扇。"
        ],
        "notes": [
            ""
        ],
        "volume": "卷八百七十",
        "no#": 65
    },
    {
        "title": "咏狗蚤",
        "author": "李贞白",
        "biography": "",
        "paragraphs": [
            "与虱都来不较多，zh挑筋斗太喽罗。",
            "忽然管著一篮子，有甚心情那你何。"
        ],
        "notes": [
            ""
        ],
        "volume": "卷八百七十",
        "no#": 66
    },
    {
        "title": "咏罂粟子",
        "author": "李贞白",
        "biography": "",
        "paragraphs": [
            "倒排双陆子，希插碧牙筹。既似牺牛乳，又如铃马兜。",
            "鼓捶并瀑箭，直是有来由。"
        ],
        "notes": [
            ""
        ],
        "volume": "卷八百七十",
        "no#": 67
    },
    {
        "title": "咏蟹",
        "author": "李贞白",
        "biography": "",
        "paragraphs": [
            "蝉眼龟形脚似蛛，未曾正面向人趋。",
            "如今饤在盘筵上，得似江湖乱走无。"
        ],
        "notes": [
            ""
        ],
        "volume": "卷八百七十",
        "no#": 68
    },
    {
        "title": "示女诗",
        "author": "郫城令",
        "biography": "",
        "paragraphs": [
            "深宫富贵事风流，莫忘生身老骨头。",
            "因与太师欢笑处，为吾方便觅彭州。"
        ],
        "notes": [
            ""
        ],
        "volume": "卷八百七十",
        "no#": 69
    },
    {
        "title": "寄女",
        "author": "李令",
        "biography": "",
        "paragraphs": [
            "有人教我向衡阳，一度思归欲断肠。",
            "为报艳妻兼少女，与吾觅取朗州场。"
        ],
        "notes": [
            ""
        ],
        "volume": "卷八百七十",
        "no#": 70
    },
    {
        "title": "讽刘炎索贿诗",
        "author": "太守",
        "biography": "",
        "paragraphs": [
            "未到桃源时，长忆出家景。及到桃源了，还似鉴中影。"
        ],
        "notes": [
            ""
        ],
        "volume": "卷八百七十",
        "no#": 71
    },
    {
        "title": "被按自悔诗",
        "author": "刘炎",
        "biography": "",
        "paragraphs": [
            "早知太守如狼虎，猎取膏粱以啖之。"
        ],
        "notes": [
            ""
        ],
        "volume": "卷八百七十",
        "no#": 72
    }
]