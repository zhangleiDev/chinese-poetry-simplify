[
    {
        "title": "发白马",
        "author": "李白",
        "biography": "",
        "paragraphs": [
            "将军发白马，旌节度黄河。箫鼓聒川岳，沧溟涌涛波。",
            "武安有振瓦，易水无寒歌。铁骑若雪山，饮流涸滹沱。",
            "扬兵猎月窟，转战略朝那。倚剑登燕然，边烽列嵯峨。",
            "萧条万里外，耕作五原多。一扫清大漠，包虎戢金戈。"
        ],
        "notes": [
            ""
        ],
        "volume": "卷一百六十五",
        "no#": 1
    },
    {
        "title": "陌上桑",
        "author": "李白",
        "biography": "",
        "paragraphs": [
            "美女渭桥东，春还事蚕作。五马如飞龙，青丝结金络。",
            "不知谁家子，调笑来相谑。妾本秦罗敷，玉颜艳名都。",
            "绿条映素手，采桑向城隅。使君且不顾，况复论秋胡。",
            "寒螀爱碧草，鸣凤栖青梧。托心自有处，但怪傍人愚。",
            "徒令白日暮，高驾空踟蹰。"
        ],
        "notes": [
            ""
        ],
        "volume": "卷一百六十五",
        "no#": 2
    },
    {
        "title": "枯鱼过河泣",
        "author": "李白",
        "biography": "",
        "paragraphs": [
            "白龙改常服，偶被豫且制。谁使尔为鱼，徒劳诉天帝。",
            "作书报鲸鲵，勿恃风涛势。涛落归泥沙，翻遭蝼蚁噬。",
            "万乘慎出入，柏人以为识。"
        ],
        "notes": [
            ""
        ],
        "volume": "卷一百六十五",
        "no#": 3
    },
    {
        "title": "丁督护歌",
        "author": "李白",
        "biography": "",
        "paragraphs": [
            "云阳上征去，两岸饶商贾。吴牛喘月时，拖船一何苦。",
            "水浊不可饮，壶浆半成土。一唱督护歌，心摧泪如雨。",
            "万人凿磐石，无由达江浒。君看石芒砀，掩泪悲千古。"
        ],
        "notes": [
            ""
        ],
        "volume": "卷一百六十五",
        "no#": 4
    },
    {
        "title": "相逢行",
        "author": "李白",
        "biography": "",
        "paragraphs": [
            "朝骑五花马，谒帝出银台。秀色谁家子，云车珠箔开。",
            "金鞭遥指点，玉勒近迟回。夹毂相借问，疑从天上来。",
            "蹙入青绮门，当歌共衔杯。衔杯映歌扇，似月云中见。",
            "相见不得亲，不如不相见。相见情已深，未语可知心。",
            "胡为守空闺，孤眠愁锦衾。锦衾与罗帏，缠绵会有时。",
            "春风正澹荡，暮雨来何迟。愿因三青鸟，更报长相思。",
            "光景不待人，须臾发成丝。当年失行乐，老去徒伤悲。",
            "持此道密意，毋令旷佳期。"
        ],
        "notes": [
            ""
        ],
        "volume": "卷一百六十五",
        "no#": 5
    },
    {
        "title": "千里思",
        "author": "李白",
        "biography": "",
        "paragraphs": [
            "李陵没胡沙，苏武还汉家。迢迢五原关，朔雪乱边花。",
            "一去隔绝国，思归但长嗟。鸿雁向西北，因书报天涯。"
        ],
        "notes": [
            ""
        ],
        "volume": "卷一百六十五",
        "no#": 6
    },
    {
        "title": "树中草",
        "author": "李白",
        "biography": "",
        "paragraphs": [
            "鸟衔野田草，误入枯桑里。客土植危根，逢春犹不死。",
            "草木虽无情，因依尚可生。如何同枝叶，各自有枯荣。"
        ],
        "notes": [
            ""
        ],
        "volume": "卷一百六十五",
        "no#": 7
    },
    {
        "title": "君马黄",
        "author": "李白",
        "biography": "",
        "paragraphs": [
            "君马黄，我马白。马色虽不同，人心本无隔。",
            "共作游冶盘，双行洛阳陌。长剑既照曜，高冠何赩赫。",
            "各有千金裘，俱为五侯客。猛虎落陷阱，壮夫时屈厄。",
            "相知在急难，独好亦何益。"
        ],
        "notes": [
            ""
        ],
        "volume": "卷一百六十五",
        "no#": 8
    },
    {
        "title": "拟古",
        "author": "李白",
        "biography": "",
        "paragraphs": [
            "融融白玉辉，映我青蛾眉。宝镜似空水，落花如风吹。",
            "出门望帝子，荡漾不可期。安得黄鹤羽，一报佳人知。"
        ],
        "notes": [
            ""
        ],
        "volume": "卷一百六十五",
        "no#": 9
    },
    {
        "title": "折杨柳",
        "author": "李白",
        "biography": "",
        "paragraphs": [
            "垂杨拂绿水，摇艳东风年。花明玉关雪，叶暖金窗烟。",
            "美人结长想，对此心凄然。攀条折春色，远寄龙庭前。"
        ],
        "notes": [
            ""
        ],
        "volume": "卷一百六十五",
        "no#": 10
    },
    {
        "title": "少年子",
        "author": "李白",
        "biography": "",
        "paragraphs": [
            "青云年少子，挟弹章台左。鞍马四边开，突如流星过。",
            "金丸落飞鸟，夜入琼楼卧。夷齐是何人，独守西山饿。"
        ],
        "notes": [
            ""
        ],
        "volume": "卷一百六十五",
        "no#": 11
    },
    {
        "title": "紫骝马",
        "author": "李白",
        "biography": "",
        "paragraphs": [
            "紫骝行且嘶，双翻碧玉蹄。临流不肯渡，似惜锦障泥。",
            "白雪关山远，黄云海戍迷。挥鞭万里去，安得念春闺。"
        ],
        "notes": [
            ""
        ],
        "volume": "卷一百六十五",
        "no#": 12
    },
    {
        "title": "少年行二首",
        "author": "李白",
        "biography": "",
        "paragraphs": [
            "击筑饮美酒，剑歌易水湄。经过燕太子，结托并州儿。",
            "少年负壮气，奋烈自有时。因击鲁勾践，争博勿相欺。",
            "五陵年少金市东，银鞍白马度春风。",
            "落花踏尽游何处，笑入胡姬酒肆中。"
        ],
        "notes": [
            ""
        ],
        "volume": "卷一百六十五",
        "no#": 13
    },
    {
        "title": "白鼻䯄",
        "author": "李白",
        "biography": "",
        "paragraphs": [
            "银鞍白鼻䯄，绿地障泥锦。细雨春风花落时，"
        ],
        "notes": [
            ""
        ],
        "volume": "卷一百六十五",
        "no#": 14
    },
    {
        "title": "豫章行",
        "author": "李白",
        "biography": "",
        "paragraphs": [
            "胡风吹代马，北拥鲁阳关。吴兵照海雪，西讨何时还。",
            "半渡上辽津，黄云惨无颜。老母与子别，呼天野草间。",
            "白马绕旌旗，悲鸣相追攀。白杨秋月苦，早落豫章山。",
            "本为休明人，斩虏素不闲。岂惜战斗死，为君扫凶顽。",
            "精感石没羽，岂云惮险艰。楼船若鲸飞，波荡落星湾。",
            "此曲不可奏，三军鬓成斑。"
        ],
        "notes": [
            ""
        ],
        "volume": "卷一百六十五",
        "no#": 15
    },
    {
        "title": "沐浴子",
        "author": "李白",
        "biography": "",
        "paragraphs": [
            "沐芳莫弹冠，浴兰莫振衣。处世忌太洁，至人贵藏晖。",
            "沧浪有钓叟，吾与尔同归。"
        ],
        "notes": [
            ""
        ],
        "volume": "卷一百六十五",
        "no#": 16
    },
    {
        "title": "高句骊",
        "author": "李白",
        "biography": "",
        "paragraphs": [
            "金花折风帽，白马小迟回。翩翩舞广袖，似鸟海东来。"
        ],
        "notes": [
            ""
        ],
        "volume": "卷一百六十五",
        "no#": 17
    },
    {
        "title": "舍利弗",
        "author": "李白",
        "biography": "",
        "paragraphs": [
            "金绳界宝地，珍木荫瑶池。云间妙音奏，天际法蠡吹。"
        ],
        "notes": [
            ""
        ],
        "volume": "卷一百六十五",
        "no#": 18
    },
    {
        "title": "静夜思",
        "author": "李白",
        "biography": "",
        "paragraphs": [
            "床前看月光，疑是地上霜。举头望山月，低头思故乡。"
        ],
        "notes": [
            ""
        ],
        "volume": "卷一百六十五",
        "no#": 19
    },
    {
        "title": "渌水曲",
        "author": "李白",
        "biography": "",
        "paragraphs": [
            "渌水明秋月，南湖采白苹。荷花娇欲语，愁杀荡舟人。"
        ],
        "notes": [
            ""
        ],
        "volume": "卷一百六十五",
        "no#": 20
    },
    {
        "title": "凤凰曲",
        "author": "李白",
        "biography": "",
        "paragraphs": [
            "嬴女吹玉箫，吟弄天上春。青鸾不独去，更有携手人。",
            "影灭彩云断，遗声落西秦。"
        ],
        "notes": [
            ""
        ],
        "volume": "卷一百六十五",
        "no#": 21
    },
    {
        "title": "凤台曲",
        "author": "李白",
        "biography": "",
        "paragraphs": [
            "尝闻秦帝女，传得凤凰声。是日逢仙子，当时别有情。",
            "人吹彩箫去，天借绿云迎。曲在身不返，空余弄玉名。"
        ],
        "notes": [
            ""
        ],
        "volume": "卷一百六十五",
        "no#": 22
    },
    {
        "title": "从军行",
        "author": "李白",
        "biography": "",
        "paragraphs": [
            "从军玉门道，逐虏金微山。笛奏梅花曲，刀开明月环。",
            "鼓声鸣海上，兵气拥云间。愿斩单于首，长驱静铁关。"
        ],
        "notes": [
            ""
        ],
        "volume": "卷一百六十五",
        "no#": 23
    },
    {
        "title": "秋思",
        "author": "李白",
        "biography": "",
        "paragraphs": [
            "春阳如昨日，碧树鸣黄鹂。芜然蕙草暮，飒尔凉风吹。",
            "天秋木叶下，月冷莎鸡悲。坐愁群芳歇，白露凋华滋。"
        ],
        "notes": [
            ""
        ],
        "volume": "卷一百六十五",
        "no#": 24
    },
    {
        "title": "春思",
        "author": "李白",
        "biography": "",
        "paragraphs": [
            "燕草如碧丝，秦桑低绿枝。当君怀归日，是妾断肠时。",
            "春风不相识，何事入罗帏。"
        ],
        "notes": [
            ""
        ],
        "volume": "卷一百六十五",
        "no#": 25
    },
    {
        "title": "秋思",
        "author": "李白",
        "biography": "",
        "paragraphs": [
            "燕支黄叶落，妾望自登台。海上碧云断，单于秋色来。",
            "胡兵沙塞合，汉使玉关回。征客无归日，空悲蕙草摧。"
        ],
        "notes": [
            ""
        ],
        "volume": "卷一百六十五",
        "no#": 26
    },
    {
        "title": "子夜吴歌：春歌",
        "author": "李白",
        "biography": "",
        "paragraphs": [
            "秦地罗敷女，采桑绿水边。素手青条上，红妆白日鲜。",
            "蚕饥妾欲去，五马莫留连。"
        ],
        "notes": [
            ""
        ],
        "volume": "卷一百六十五",
        "no#": 27
    },
    {
        "title": "子夜吴歌：夏歌",
        "author": "李白",
        "biography": "",
        "paragraphs": [
            "镜湖三百里，菡萏发荷花。五月西施采，人看隘若耶。",
            "回舟不待月，归去越王家。"
        ],
        "notes": [
            ""
        ],
        "volume": "卷一百六十五",
        "no#": 28
    },
    {
        "title": "子夜吴歌：秋歌",
        "author": "李白",
        "biography": "",
        "paragraphs": [
            "长安一片月，万户捣衣声。秋风吹不尽，总是玉关情。",
            "何日平胡虏，良人罢远征。"
        ],
        "notes": [
            ""
        ],
        "volume": "卷一百六十五",
        "no#": 29
    },
    {
        "title": "子夜吴歌：冬歌",
        "author": "李白",
        "biography": "",
        "paragraphs": [
            "明朝驿使发，一夜絮征袍。素手抽针冷，那堪把剪刀。",
            "裁缝寄远道，几日到临洮。"
        ],
        "notes": [
            ""
        ],
        "volume": "卷一百六十五",
        "no#": 30
    },
    {
        "title": "对酒行",
        "author": "李白",
        "biography": "",
        "paragraphs": [
            "松子栖金华，安期入蓬海。此人古之仙，羽化竟何在。",
            "浮生速流电，倏忽变光彩。天地无凋换，容颜有迁改。",
            "对酒不肯饮，含情欲谁待。"
        ],
        "notes": [
            ""
        ],
        "volume": "卷一百六十五",
        "no#": 31
    },
    {
        "title": "估客行",
        "author": "李白",
        "biography": "",
        "paragraphs": [
            "海客乘天风，将船远行役。譬如云中鸟，一去无踪迹。"
        ],
        "notes": [
            ""
        ],
        "volume": "卷一百六十五",
        "no#": 32
    },
    {
        "title": "捣衣篇",
        "author": "李白",
        "biography": "",
        "paragraphs": [
            "闺里佳人年十余，颦蛾对影恨离居。忽逢江上春归燕，",
            "万里交河水北流，愿为双燕泛中洲。君边云拥青丝骑，",
            "晓吹员管随落花，夜捣戎衣向明月。明月高高刻漏长，",
            "琼筵宝幄连枝锦，灯烛荧荧照孤寝。有便凭将金剪刀，"
        ],
        "notes": [
            ""
        ],
        "volume": "卷一百六十五",
        "no#": 33
    },
    {
        "title": "少年行",
        "author": "李白",
        "biography": "",
        "paragraphs": [
            "君不见淮南少年游侠客，白日球猎夜拥掷。",
            "呼卢百万终不惜，报仇千里如咫尺。少年游侠好经过，",
            "骄矜自言不可有，侠士堂中养来久。好鞍好马乞与人，",
            "桃李栽来几度春，一回花落一回新。府县尽为门下客，",
            "男儿百年且荣身，何须徇节甘风尘。衣冠半是征战士，",
            "遮莫姻亲连帝城，不如当身自簪缨。看取富贵眼前者，"
        ],
        "notes": [
            ""
        ],
        "volume": "卷一百六十五",
        "no#": 34
    },
    {
        "title": "长歌行",
        "author": "李白",
        "biography": "",
        "paragraphs": [
            "桃李待日开，荣华照当年。东风动百物，草木尽欲言。",
            "枯枝无丑叶，涸水吐清泉。大力运天地，羲和无停鞭。",
            "功名不早著，竹帛将何宣。桃李务青春，谁能贯白日。",
            "富贵与神仙，蹉跎成两失。金石犹销铄，风霜无久质。",
            "畏落日月后，强欢歌与酒。秋霜不惜人，倏忽侵蒲柳。"
        ],
        "notes": [
            ""
        ],
        "volume": "卷一百六十五",
        "no#": 35
    },
    {
        "title": "长相思",
        "author": "李白",
        "biography": "",
        "paragraphs": [
            "日色已尽花含烟，月明欲素愁不眠。赵瑟初停凤凰柱，",
            "不信妾肠断，归来看取明镜前。",
            "美人在时花满堂，美人去后空余床。床中绣被卷不寝，",
            "相思黄叶落，白露点青苔。"
        ],
        "notes": [
            ""
        ],
        "volume": "卷一百六十五",
        "no#": 36
    },
    {
        "title": "猛虎行",
        "author": "李白",
        "biography": "",
        "paragraphs": [
            "朝作猛虎行，暮作猛虎吟。肠断非关陇头水，",
            "秦人半作燕地囚，胡马翻衔洛阳草。一输一失关下兵，",
            "颇似楚汉时，翻覆无定止，朝过博浪沙，暮入淮阴市。",
            "张良未遇韩信贫，刘项存亡在两臣。暂到下邳受兵略，",
            "有策不敢犯龙鳞，窜身南国避胡尘。宝书玉剑挂高阁，",
            "有时六博快壮心，绕床三匝呼一掷。楚人每道张旭奇，",
            "萧曹曾作沛中吏，攀龙附凤当有时。溧阳酒楼三月春，",
            "丈夫相见且为乐，槌牛挝鼓会众宾。我从此去钓东海，"
        ],
        "notes": [
            ""
        ],
        "volume": "卷一百六十五",
        "no#": 37
    },
    {
        "title": "去妇词",
        "author": "李白",
        "biography": "",
        "paragraphs": [
            "古来有弃妇，弃妇有归处。今日妾辞君，辞君遣何去。",
            "本家零落尽，恸哭来时路。忆昔未嫁君，闻君却周旋。",
            "绮罗锦绣段，有赠黄金千。十五许嫁君，二十移所天。",
            "自从结发日未几，离君缅山川。家家尽欢喜，"
        ],
        "notes": [
            ""
        ],
        "volume": "卷一百六十五",
        "no#": 38
    }
]