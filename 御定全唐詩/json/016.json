[
    {
        "title": "郊庙歌辞：梁郊祀乐章：庆和",
        "author": "赵光逢",
        "biography": "",
        "paragraphs": [
            "就阳位，升圆丘。佩双玉，御大裘。",
            "膺天命，拥神休。万灵感，百禄遒。",
            "秉黄钺，建朱旗。震八表，清二仪。",
            "帝业显，王道夷。受景命，启皇基。",
            "开九门，怀百神。通肸蚃，接氤氲。",
            "明粢荐，广乐陈。奠嘉璧，燎芳薪。",
            "膺宝图，执左契。德应天，圣飨帝。",
            "荐表衷，荷灵惠。寿万年，祚百世。",
            "惟德动天，有感必通。秉兹一德，禋于六宗。",
            "钦夤宝命，恭肃礼容。来顾来享，永穆皇风。",
            "天惟佑德，辟乃奉天。交感斯在，昭事罔愆。",
            "岁功已就，王道无偏。于焉报本，是用告虔。"
        ],
        "notes": [
            ""
        ],
        "volume": "卷一十六",
        "no#": 1
    },
    {
        "title": "郊庙歌辞：梁郊祀乐章：庆顺",
        "author": "不详",
        "biography": "",
        "paragraphs": [
            "圣皇戾止，天步舒迟。干干睿相，穆穆皇仪。",
            "进退必肃，陟降是祗。六变克协，万灵协随。"
        ],
        "notes": [
            ""
        ],
        "volume": "卷一十六",
        "no#": 2
    },
    {
        "title": "郊庙歌辞：梁郊祀乐章：庆平",
        "author": "不详",
        "biography": "",
        "paragraphs": [
            "天命降鉴，帝德惟馨。享祀不忒，礼容孔明。",
            "奠璧布币，荐神献精。神佑以答，敷锡永宁。"
        ],
        "notes": [
            ""
        ],
        "volume": "卷一十六",
        "no#": 3
    },
    {
        "title": "郊庙歌辞：梁郊祀乐章：庆肃",
        "author": "张衮",
        "biography": "",
        "paragraphs": [
            "笾豆簠簋，黍稷非馨。懿兹彝器，厥德惟明。",
            "金石匏革，以和以平。繇此无体，期乎永宁。"
        ],
        "notes": [
            ""
        ],
        "volume": "卷一十六",
        "no#": 4
    },
    {
        "title": "郊庙歌辞：梁郊祀乐章：庆熙",
        "author": "不详",
        "biography": "",
        "paragraphs": [
            "哲后躬享，旨酒斯陈。王恭无斁，严祀维夤。",
            "皇祖以配，大孝以振。宜锡景福，永休下民。"
        ],
        "notes": [
            ""
        ],
        "volume": "卷一十六",
        "no#": 5
    },
    {
        "title": "郊庙歌辞：梁郊祀乐章：庆隆",
        "author": "不详",
        "biography": "",
        "paragraphs": [
            "恭祀上帝，于国之阳。爵醴是荷，鸿基永昌。"
        ],
        "notes": [
            ""
        ],
        "volume": "卷一十六",
        "no#": 6
    },
    {
        "title": "郊庙歌辞：梁郊祀乐章：庆融",
        "author": "不详",
        "biography": "",
        "paragraphs": [
            "道和气兮袭氤氲，宣皇规兮彰圣神。",
            "服遐裔兮敷质文，格苗扈兮息烟尘。"
        ],
        "notes": [
            ""
        ],
        "volume": "卷一十六",
        "no#": 7
    },
    {
        "title": "郊庙歌辞：梁郊祀乐章：庆休",
        "author": "不详",
        "biography": "",
        "paragraphs": [
            "大业来四夷，仁风和万国。白日体无私，皇天辅有德。",
            "七旬罪已服，六月师方克。伟哉帝道隆，终始常作则。"
        ],
        "notes": [
            ""
        ],
        "volume": "卷一十六",
        "no#": 8
    },
    {
        "title": "郊庙歌辞：梁郊祀乐章：庆和",
        "author": "不详",
        "biography": "",
        "paragraphs": [
            "烟燎升，礼容彻。诚感达，人神悦。",
            "灵贶彰，圣情结。玉座寂，金炉歇。"
        ],
        "notes": [
            ""
        ],
        "volume": "卷一十六",
        "no#": 9
    },
    {
        "title": "郊庙歌辞：周郊祀乐章：昭顺乐",
        "author": "不详",
        "biography": "",
        "paragraphs": [
            "五兵勿用，万国咸安。告功圆盖，受命云坛。",
            "乐鸣凤律，礼备鸡竿。神光欲降，众目遐观。"
        ],
        "notes": [
            ""
        ],
        "volume": "卷一十六",
        "no#": 10
    },
    {
        "title": "郊庙歌辞：周郊祀乐章：治顺乐",
        "author": "不详",
        "biography": "",
        "paragraphs": [
            "羽卫离丹阙，金轩赴泰坛。珠旗明月色，玉佩晓霜寒。",
            "黼黻龙衣备，琮璜宝器完。百神将受职，宗社保长安。"
        ],
        "notes": [
            ""
        ],
        "volume": "卷一十六",
        "no#": 11
    },
    {
        "title": "郊庙歌辞：周郊祀乐章：感顺乐",
        "author": "不详",
        "biography": "",
        "paragraphs": [
            "明君陈大礼，展币祀圆丘。雅乐声齐发，祥云色正浮。"
        ],
        "notes": [
            ""
        ],
        "volume": "卷一十六",
        "no#": 12
    },
    {
        "title": "郊庙歌辞：周郊祀乐章：禋顺乐",
        "author": "不详",
        "biography": "",
        "paragraphs": [
            "黄彝将献，特牲预迎。既修昭事，潜达明诚。"
        ],
        "notes": [
            ""
        ],
        "volume": "卷一十六",
        "no#": 13
    },
    {
        "title": "郊庙歌辞：周郊祀乐章：福顺乐",
        "author": "不详",
        "biography": "",
        "paragraphs": [
            "相承五运，取法三才。大礼爰展，率土咸来。",
            "卿云秘室，甘泉宝台。象樽初酌，受福不回。"
        ],
        "notes": [
            ""
        ],
        "volume": "卷一十六",
        "no#": 14
    },
    {
        "title": "郊庙歌辞：周郊祀乐章：福顺乐",
        "author": "不详",
        "biography": "",
        "paragraphs": [
            "昊天成命，邦国盛仪。多士齐列，六龙载驰。",
            "坛升泰一，乐奏咸池。高明祚德，永致昌期。"
        ],
        "notes": [
            ""
        ],
        "volume": "卷一十六",
        "no#": 15
    },
    {
        "title": "郊庙歌辞：周郊祀乐章：福顺乐",
        "author": "不详",
        "biography": "",
        "paragraphs": [
            "上天垂景贶，哲后举鸾觞。明德今方祚，邦家万世昌。"
        ],
        "notes": [
            ""
        ],
        "volume": "卷一十六",
        "no#": 16
    },
    {
        "title": "郊庙歌辞：周郊祀乐章：忠顺乐",
        "author": "不详",
        "biography": "",
        "paragraphs": [
            "木铎敷音文德昌，朱干成列武功彰。",
            "雷鼗鹭羽今休用，玉戚相参正发扬。"
        ],
        "notes": [
            ""
        ],
        "volume": "卷一十六",
        "no#": 17
    },
    {
        "title": "郊庙歌辞：周郊祀乐章：武舞乐",
        "author": "不详",
        "biography": "",
        "paragraphs": [
            "圭瓒方陈礼，干旄乃象功。成文非羽钥，猛势若罴熊。"
        ],
        "notes": [
            ""
        ],
        "volume": "卷一十六",
        "no#": 18
    },
    {
        "title": "郊庙歌辞：周郊祀乐章：昭顺乐",
        "author": "不详",
        "biography": "",
        "paragraphs": [
            "云门孤竹，苍璧黄琮。既祀天地，克配祖宗。",
            "虔修盛礼，仰答玄功。神归碧落，神降无穷。"
        ],
        "notes": [
            ""
        ],
        "volume": "卷一十六",
        "no#": 19
    },
    {
        "title": "郊庙歌辞：梁太庙乐舞辞：开平舞",
        "author": "不详",
        "biography": "",
        "paragraphs": [
            "黍稷馨，醴z0清。牲牷洁，金石铿。",
            "恭祀事，结皇情。神来格，歌颂声。"
        ],
        "notes": [
            ""
        ],
        "volume": "卷一十六",
        "no#": 20
    },
    {
        "title": "郊庙歌辞：梁太庙乐舞辞：皇帝行",
        "author": "不详",
        "biography": "",
        "paragraphs": [
            "莫高者天，攀跻弗克。隮天有方，累仁积德。",
            "祖宗隆之，子孙履之。配天明祀，永永孝思。"
        ],
        "notes": [
            ""
        ],
        "volume": "卷一十六",
        "no#": 21
    },
    {
        "title": "郊庙歌辞：梁太庙乐舞辞：帝盥",
        "author": "不详",
        "biography": "",
        "paragraphs": [
            "庄肃莅事，周旋礼容。祼鬯严洁，穆穆雍雍。"
        ],
        "notes": [
            ""
        ],
        "volume": "卷一十六",
        "no#": 22
    },
    {
        "title": "郊庙歌辞：梁太庙乐舞辞：登歌",
        "author": "不详",
        "biography": "",
        "paragraphs": [
            "于赫我皇，建中立极。动以武功，静以文德。",
            "昭事上帝，欢心万国。大报严禋，四海述职。"
        ],
        "notes": [
            ""
        ],
        "volume": "卷一十六",
        "no#": 23
    },
    {
        "title": "郊庙歌辞：梁太庙乐舞辞：大合舞",
        "author": "不详",
        "biography": "",
        "paragraphs": [
            "于穆皇祖，浚哲雍熙。美溢中夏，化被南陲。",
            "后稷累德，公刘创基。肇兴九庙，乐合来仪。"
        ],
        "notes": [
            ""
        ],
        "volume": "卷一十六",
        "no#": 24
    },
    {
        "title": "郊庙歌辞：梁太庙乐舞辞：象功舞",
        "author": "不详",
        "biography": "",
        "paragraphs": [
            "天地合德，睿圣昭彰。累赠太傅，俄登魏王。",
            "雄名不朽，奕叶而光。建国之兆，君临万方。"
        ],
        "notes": [
            ""
        ],
        "volume": "卷一十六",
        "no#": 25
    },
    {
        "title": "郊庙歌辞：梁太庙乐舞辞：来仪舞",
        "author": "不详",
        "biography": "",
        "paragraphs": [
            "于赫帝命，应天顺人。亭育品汇，宾礼百神。",
            "洪基永固，景命惟新。肃恭孝享，祚我生民。"
        ],
        "notes": [
            ""
        ],
        "volume": "卷一十六",
        "no#": 26
    },
    {
        "title": "郊庙歌辞：梁太庙乐舞辞：昭德舞",
        "author": "不详",
        "biography": "",
        "paragraphs": [
            "肃肃文考，源浚派长。汉称诞季，周实生昌。",
            "奄有四海，超彼百王。笙镛迭奏，礼物荧煌。"
        ],
        "notes": [
            ""
        ],
        "volume": "卷一十六",
        "no#": 27
    },
    {
        "title": "郊庙歌辞：梁太庙乐舞辞：饮福",
        "author": "不详",
        "biography": "",
        "paragraphs": [
            "戛玉𪭢金永颂声，檿丝孤竹和且清。",
            "灵歆醉止牺象盈，自天降福千万龄。"
        ],
        "notes": [
            ""
        ],
        "volume": "卷一十六",
        "no#": 28
    },
    {
        "title": "郊庙歌辞：梁太庙乐舞辞：撤豆",
        "author": "不详",
        "biography": "",
        "paragraphs": [
            "笙镛洋洋，庭燎煌煌。明星有烂，祝史下堂。",
            "笾豆斯撤，礼容有章。克勤克俭，无怠无荒。"
        ],
        "notes": [
            ""
        ],
        "volume": "卷一十六",
        "no#": 29
    },
    {
        "title": "郊庙歌辞：梁太庙乐舞辞：送神",
        "author": "不详",
        "biography": "",
        "paragraphs": [
            "其降无从，其往无踪。黍稷非馨，有感必通。",
            "赫奕令德，仿佛睟容。再拜慌忽，遐想昊穹。"
        ],
        "notes": [
            ""
        ],
        "volume": "卷一十六",
        "no#": 30
    },
    {
        "title": "郊庙歌辞：后唐宗庙乐舞辞：昭德舞",
        "author": "不详",
        "biography": "",
        "paragraphs": [
            "懿彼明德，赫赫煌煌。名高阃域，功著旗常。",
            "道符休泰，运叶祺祥。庆传万祀，以播耿光。"
        ],
        "notes": [
            ""
        ],
        "volume": "卷一十六",
        "no#": 31
    },
    {
        "title": "郊庙歌辞：后唐宗庙乐舞辞：文明舞",
        "author": "不详",
        "biography": "",
        "paragraphs": [
            "帝业光扬，皇图翕赫。圣德孔彰，神功不测。",
            "信及豚鱼，恩沾动植。懿范鸿名，传之万亿。"
        ],
        "notes": [
            ""
        ],
        "volume": "卷一十六",
        "no#": 32
    },
    {
        "title": "郊庙歌辞：后唐宗庙乐舞辞：应天舞",
        "author": "不详",
        "biography": "",
        "paragraphs": [
            "晋国肇兴，雄图再固。黼黻帝道，金玉王度。",
            "皇天无亲，惟德是辅。载诞英明，永光圣祚。"
        ],
        "notes": [
            ""
        ],
        "volume": "卷一十六",
        "no#": 33
    },
    {
        "title": "郊庙歌辞：后唐宗庙乐舞辞：永平舞",
        "author": "不详",
        "biography": "",
        "paragraphs": [
            "庆传瓒祚，位正瑶图。功宣四海，化被八区。",
            "静彰帝道，动合干符。千秋万祀，永荷昭苏。"
        ],
        "notes": [
            ""
        ],
        "volume": "卷一十六",
        "no#": 34
    },
    {
        "title": "郊庙歌辞：后唐宗庙乐舞辞：武成舞",
        "author": "不详",
        "biography": "",
        "paragraphs": [
            "艰难王业，返正皇唐。先天再造，却日重光。",
            "汉绍世祖，夏资少康。功成德茂，率祀无疆。"
        ],
        "notes": [
            ""
        ],
        "volume": "卷一十六",
        "no#": 35
    },
    {
        "title": "郊庙歌辞：后唐宗庙乐舞辞：雍熙舞",
        "author": "不详",
        "biography": "",
        "paragraphs": [
            "仁君御宇，寰海谧清。运符武德，道协文明。",
            "九成式叙，百度惟贞。金门积庆，玉叶传荣。"
        ],
        "notes": [
            ""
        ],
        "volume": "卷一十六",
        "no#": 36
    },
    {
        "title": "郊庙歌辞：汉宗庙乐舞辞：武德舞",
        "author": "不详",
        "biography": "",
        "paragraphs": [
            "明明我祖，天集休明。神母夜哭，彤云昼兴。",
            "笾豆有践，管钥斯登。孝孙致告，神其降灵。"
        ],
        "notes": [
            ""
        ],
        "volume": "卷一十六",
        "no#": 37
    },
    {
        "title": "郊庙歌辞：汉宗庙乐舞辞：灵长舞",
        "author": "不详",
        "biography": "",
        "paragraphs": [
            "天降祥，汉祚昌。火炎上，水灵长。建庙社，洁蒸尝。",
            "罗钟石，俨珩璜。陈玉豆，酌金觞。气昭感，德馨香。",
            "祗洛汭，瞻晋阳。降吾祖，福穰穰。"
        ],
        "notes": [
            ""
        ],
        "volume": "卷一十六",
        "no#": 38
    },
    {
        "title": "郊庙歌辞：汉宗庙乐舞辞：积善舞",
        "author": "不详",
        "biography": "",
        "paragraphs": [
            "黍稷斯馨，祖德惟明。蛇告赤帝，龟谋大横。",
            "云行雨施，天成地平。造我家邦，斡我璿衡。",
            "陶匏在御，醍盎惟精。或戛或击，载炮载烹。",
            "饮福受胙，舞降歌迎。滔滔不竭，洪惟水行。"
        ],
        "notes": [
            ""
        ],
        "volume": "卷一十六",
        "no#": 39
    },
    {
        "title": "郊庙歌辞：汉宗庙乐舞辞：显仁舞",
        "author": "不详",
        "biography": "",
        "paragraphs": [
            "运极金行谢，天资水德隆。礼神鄜畤馆，布政未央宫。",
            "诘旦备明祀，登歌答茂功。云轩临降久，星俎荐陈丰。",
            "霭霭沉檀雾，锵锵环佩风。荧煌升藻藉，肸蚃转珠栊。",
            "尊祖咸韶备，贻孙书轨同。京坻长有积，宗社享无穷。"
        ],
        "notes": [
            ""
        ],
        "volume": "卷一十六",
        "no#": 40
    },
    {
        "title": "郊庙歌辞：汉宗庙乐舞辞：章庆舞",
        "author": "不详",
        "biography": "",
        "paragraphs": [
            "罘罳晓唱鸡人，三牲八簋斯陈。雾集瑶阶琐闼，",
            "酌鬯既终三献，凝旒何止千春。阿阁长栖彩凤，",
            "玉斝牺樽潋滟，龙旗凤辖逡巡。",
            "瞻望月游冠冕，犹疑苍野回轮。"
        ],
        "notes": [
            ""
        ],
        "volume": "卷一十六",
        "no#": 41
    },
    {
        "title": "郊庙歌辞：汉宗庙乐舞辞：观德舞",
        "author": "张昭",
        "biography": "",
        "paragraphs": [
            "高庙明灵再启图，金根玉辂幸神都。巢阿丹凤衔书命，",
            "荐樱鹤馆笳箫咽，酌鬯金楹剑佩趋。星俎云罍兼鲁礼，",
            "荐豆奉觞亲玉几，配天合祖耀璿枢。受厘饮酒皇欢洽，"
        ],
        "notes": [
            ""
        ],
        "volume": "卷一十六",
        "no#": 42
    },
    {
        "title": "郊庙歌辞：周宗庙乐舞辞：肃顺",
        "author": "不详",
        "biography": "",
        "paragraphs": [
            "我后至孝，祗谒祖先。仰瞻庙貌，夙设宫悬。",
            "朱弦疏越，羽舞回旋。神其来格，明祀惟虔。"
        ],
        "notes": [
            ""
        ],
        "volume": "卷一十六",
        "no#": 43
    },
    {
        "title": "郊庙歌辞：周宗庙乐舞辞：治顺",
        "author": "不详",
        "biography": "",
        "paragraphs": [
            "清庙将入，衮服是依。载行载止，令色令仪。",
            "永终就养，空极孝思。瞻望如在，顾复长违。"
        ],
        "notes": [
            ""
        ],
        "volume": "卷一十六",
        "no#": 44
    },
    {
        "title": "郊庙歌辞：周宗庙乐舞辞：肃雍舞",
        "author": "不详",
        "biography": "",
        "paragraphs": [
            "周道载兴，象日之明。万邦咸庆，百谷用成。",
            "于穆圣祖，祗荐鸿名。祀于庙社，陈其牺牲。",
            "进旅退旅，皇武之形。一倡三叹，朱弦之声。",
            "以妥以侑，既和且平。至诚潜达，介福攸宁。"
        ],
        "notes": [
            ""
        ],
        "volume": "卷一十六",
        "no#": 45
    },
    {
        "title": "郊庙歌辞：周宗庙乐舞辞：章德舞",
        "author": "不详",
        "biography": "",
        "paragraphs": [
            "清庙新，展严禋。恭祖德，厚人伦。雅乐荐，礼器陈。",
            "俨皇尸，列虞宾。神如在，声不闻。享必信，貌惟夤。",
            "想龙服，奠牺樽。礼既备，庆来臻。"
        ],
        "notes": [
            ""
        ],
        "volume": "卷一十六",
        "no#": 46
    },
    {
        "title": "郊庙歌辞：周宗庙乐舞辞：善庆舞",
        "author": "不详",
        "biography": "",
        "paragraphs": [
            "卜世长，帝祚昌。定中国，服四方。修明祀，从旧章。",
            "奏激楚，转清商。罗俎豆，列簪裳。歌累累，容皇皇。",
            "望来格，降休祥。祝敢告，寿无疆。"
        ],
        "notes": [
            ""
        ],
        "volume": "卷一十六",
        "no#": 47
    },
    {
        "title": "郊庙歌辞：周宗庙乐舞辞：观成舞",
        "author": "不详",
        "biography": "",
        "paragraphs": [
            "穆穆王国，奕奕神功。毖祀载展，明德有融。",
            "彝樽斯满，簠簋斯丰。纷𫄨旄羽，锵洋磬钟。",
            "或升或降，克和克同。孔惠之礼，必肃之容。",
            "锡以纯嘏，祚其允恭。神保是飨，万世无穷。"
        ],
        "notes": [
            ""
        ],
        "volume": "卷一十六",
        "no#": 48
    },
    {
        "title": "郊庙歌辞：周宗庙乐舞辞：明德舞",
        "author": "不详",
        "biography": "",
        "paragraphs": [
            "惟彼岐阳，德大流光。载造周室，泽及遐荒。",
            "于铄圣祖，上帝是皇。乃圣乃神，知微知彰。",
            "新庙奕奕，丰年穰穰。取彼血膋，以往蒸尝。",
            "黍稷惟馨，笾豆大房。工祝致告，受福无疆。"
        ],
        "notes": [
            ""
        ],
        "volume": "卷一十六",
        "no#": 49
    },
    {
        "title": "郊庙歌辞：周宗庙乐舞辞：咸顺",
        "author": "不详",
        "biography": "",
        "paragraphs": [
            "万舞咸列，三阶克清。贯珠一倡，击石九成。",
            "盈觞虽酌，灵坐无形。永怀我祖，达其孝诚。"
        ],
        "notes": [
            ""
        ],
        "volume": "卷一十六",
        "no#": 50
    },
    {
        "title": "郊庙歌辞：周宗庙乐舞辞：禋顺",
        "author": "不详",
        "biography": "",
        "paragraphs": [
            "旨酒既献，嘉殽乃迎。振其鼗鼓，洁以铏羹。",
            "肇禋肇祀，或炮或烹。皇尸俨若，保飨是明。"
        ],
        "notes": [
            ""
        ],
        "volume": "卷一十六",
        "no#": 51
    },
    {
        "title": "郊庙歌辞：周宗庙乐舞辞：福顺",
        "author": "不详",
        "biography": "",
        "paragraphs": [
            "新庙奕奕，金奏洋洋。享于祖考，循彼典章。",
            "清酤特满，嘉玉腾光。神醉既告，帝祉无疆。"
        ],
        "notes": [
            ""
        ],
        "volume": "卷一十六",
        "no#": 52
    },
    {
        "title": "郊庙歌辞：周宗庙乐舞辞：忠顺",
        "author": "不详",
        "biography": "",
        "paragraphs": [
            "称文既表温柔德，示武须成蹈厉容。",
            "缀兆疾舒皆应节，明明我祖乐无穷。"
        ],
        "notes": [
            ""
        ],
        "volume": "卷一十六",
        "no#": 53
    },
    {
        "title": "郊庙歌辞：善胜舞",
        "author": "不详",
        "biography": "",
        "paragraphs": [
            "圣祖累功，福钟来裔。持羽执干。舞文不废。"
        ],
        "notes": [
            ""
        ],
        "volume": "卷一十六",
        "no#": 54
    },
    {
        "title": "郊庙歌辞：善胜舞：禋顺",
        "author": "不详",
        "biography": "",
        "paragraphs": [
            "礼毕祀先，香散几筵。罢舞干戚，收撤豆笾。"
        ],
        "notes": [
            ""
        ],
        "volume": "卷一十六",
        "no#": 55
    },
    {
        "title": "郊庙歌辞：善胜舞：肃顺",
        "author": "不详",
        "biography": "",
        "paragraphs": [
            "乐奏四顺，福受万年。神归碧天，庭余瑞烟。"
        ],
        "notes": [
            ""
        ],
        "volume": "卷一十六",
        "no#": 56
    },
    {
        "title": "郊庙歌辞：晋朝飨乐章：初举酒文同乐",
        "author": "不详",
        "biography": "",
        "paragraphs": [
            "赫矣昌运，明哉圣王。文兴坠典，礼复旧章。",
            "鸳鸾济济，鸟兽跄跄。一人有庆，万福无疆。"
        ],
        "notes": [
            ""
        ],
        "volume": "卷一十六",
        "no#": 57
    },
    {
        "title": "郊庙歌辞：晋朝飨乐章：举酒",
        "author": "不详",
        "biography": "",
        "paragraphs": [
            "大明御宇，至德动天。君臣庆会，礼乐昭宣。",
            "剑佩成列，金石在悬。椒觞再献，宝历万年。"
        ],
        "notes": [
            ""
        ],
        "volume": "卷一十六",
        "no#": 58
    },
    {
        "title": "郊庙歌辞：晋朝飨乐章：再举酒",
        "author": "不详",
        "biography": "",
        "paragraphs": [
            "朝野无事，寰瀛大康。圣人有作，盛礼重光。",
            "万国执玉，千官奉觞。南山永固，地久天长。"
        ],
        "notes": [
            ""
        ],
        "volume": "卷一十六",
        "no#": 59
    },
    {
        "title": "郊庙歌辞：晋朝飨乐章：四举酒",
        "author": "不详",
        "biography": "",
        "paragraphs": [
            "八表欢无事，三秋贺有成。照临同日远，渥泽并云行。",
            "河变千年色，山呼万岁声。愿修封岱礼，方以称文明。"
        ],
        "notes": [
            ""
        ],
        "volume": "卷一十六",
        "no#": 60
    },
    {
        "title": "郊庙歌辞：晋朝飨乐章：群臣酒行歌",
        "author": "不详",
        "biography": "",
        "paragraphs": [
            "剑佩俨如林，齐倾拱北心。渥恩颁美禄，咸濩听和音。",
            "一德君臣合，重瞳日月临。歌时兼乐圣，唯待赞泥金。",
            "万国咸归禹，千官共祝尧。拜恩瞻凤扆，倾耳听云韶。",
            "运启金行远，时和玉烛调。酒酣齐抃舞，同贺圣明朝。",
            "令节陈高会，群臣侍御筵。玉墀留爱景，金殿霭祥烟。",
            "振鹭涵天泽，灵禽下乐悬。圣明无一事，何处让尧年。"
        ],
        "notes": [
            ""
        ],
        "volume": "卷一十六",
        "no#": 61
    },
    {
        "title": "郊庙歌辞：周朝飨乐章：忠顺",
        "author": "不详",
        "biography": "",
        "paragraphs": [
            "岁迎更始，节及朝元。冕旒仰止，冠剑相连。",
            "八音合奏，万物齐宣。常陈盛礼，愿永千年。"
        ],
        "notes": [
            ""
        ],
        "volume": "卷一十六",
        "no#": 62
    },
    {
        "title": "郊庙歌辞：周朝飨乐章：忠顺",
        "author": "不详",
        "biography": "",
        "paragraphs": [
            "明君当宁，列辟奉觞。云容表瑞，日影初长。",
            "衣冠济济，钟磬洋洋。令仪克盛，嘉会有章。"
        ],
        "notes": [
            ""
        ],
        "volume": "卷一十六",
        "no#": 63
    },
    {
        "title": "郊庙歌辞：周朝飨乐章：治顺",
        "author": "不详",
        "biography": "",
        "paragraphs": [
            "庭陈大乐，坐当太微。凝旒负扆，端拱垂衣。",
            "鸳鸾成列，簪组相辉。御炉香散，郁郁霏霏。"
        ],
        "notes": [
            ""
        ],
        "volume": "卷一十六",
        "no#": 64
    },
    {
        "title": "郊庙歌辞：周朝飨乐章：福顺",
        "author": "不详",
        "biography": "",
        "paragraphs": [
            "圣皇端拱，多士输忠。蛮觞共献，臣心毕同。",
            "声齐嵩岳，祝比华封。千龄万祀，常保时雍。"
        ],
        "notes": [
            ""
        ],
        "volume": "卷一十六",
        "no#": 65
    },
    {
        "title": "郊庙歌辞：周朝飨乐章：康顺",
        "author": "不详",
        "biography": "",
        "paragraphs": [
            "鸿钧广运，嘉节良辰。列辟在位，万国来宾。",
            "干旌屡舞，金石咸陈。礼容既备，帝履长春。"
        ],
        "notes": [
            ""
        ],
        "volume": "卷一十六",
        "no#": 66
    },
    {
        "title": "郊庙歌辞：周朝飨乐章：忠顺",
        "author": "不详",
        "biography": "",
        "paragraphs": [
            "礼成三爵，乐毕九成。共离金戺，复列彤庭。"
        ],
        "notes": [
            ""
        ],
        "volume": "卷一十六",
        "no#": 67
    },
    {
        "title": "郊庙歌辞：周朝飨乐章：忠顺",
        "author": "不详",
        "biography": "",
        "paragraphs": [
            "明庭展礼，为龙为光。咸韶息韵，鹓鹭归行。"
        ],
        "notes": [
            ""
        ],
        "volume": "卷一十六",
        "no#": 68
    },
    {
        "title": "郊庙歌辞：晋昭德成功舞歌：昭德舞歌二首",
        "author": "不详",
        "biography": "",
        "paragraphs": [
            "圣代修文德，明庭举旧章。两阶陈羽钥，万舞合宫商。",
            "剑佩森鸳鹭，箫韶下凤凰。我朝青史上，千古有辉光。",
            "淮海干戈戢，朝廷礼乐施。白驹皆就絷，丹凤复来仪。",
            "德备三苗格，风行万国随。小臣同百兽，率舞贺昌期。"
        ],
        "notes": [
            ""
        ],
        "volume": "卷一十六",
        "no#": 69
    },
    {
        "title": "郊庙歌辞：晋昭德成功舞歌：武功舞歌二首",
        "author": "不详",
        "biography": "",
        "paragraphs": [
            "拨乱资英主，开基自晋阳。一戎成大业，七德焕前王。",
            "炎汉提封远，姬周世祚长。朱干将玉戚，全象武功扬。",
            "睿算超前古，神功格上圆。百川留禹迹，万国戴尧天。",
            "既已櫜弓矢，诚宜播管弦。跄跄随鸟兽，共乐太平年。"
        ],
        "notes": [
            ""
        ],
        "volume": "卷一十六",
        "no#": 70
    }
]