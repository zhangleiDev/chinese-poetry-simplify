[
    {
        "title": "李端公",
        "author": "卢纶",
        "biography": "",
        "paragraphs": [
            "故关衰草遍，离别自堪悲。路出寒云外，人归暮雪时。",
            "少孤为客早，多难识君迟。掩泪空相向，风尘何处期。"
        ],
        "notes": [
            ""
        ],
        "volume": "卷二百八十",
        "no#": 1
    },
    {
        "title": "秋晚山中别业",
        "author": "卢纶",
        "biography": "",
        "paragraphs": [
            "树老野泉清，幽人好独行。去闲知路静，归晚喜山明。",
            "兰芰通荒井，牛羊出古城。茂陵秋最冷，谁念一书生。"
        ],
        "notes": [
            ""
        ],
        "volume": "卷二百八十",
        "no#": 2
    },
    {
        "title": "关口逢徐迈",
        "author": "卢纶",
        "biography": "",
        "paragraphs": [
            "废寺连荒垒，那知见子真。关城夜有雪，冰渡晓无人。",
            "酒里唯多病，山中愿作邻。常闻兄弟乐，谁肯信家贫。"
        ],
        "notes": [
            ""
        ],
        "volume": "卷二百八十",
        "no#": 3
    },
    {
        "title": "山中咏古木",
        "author": "卢纶",
        "biography": "",
        "paragraphs": [
            "高木已萧索，夜雨复秋风。坠叶鸣丛竹，斜根拥断蓬。",
            "半侵山色里，长在水声中。此地何人到，云门去亦通。"
        ],
        "notes": [
            ""
        ],
        "volume": "卷二百八十",
        "no#": 4
    },
    {
        "title": "酬李端公野寺病居见寄",
        "author": "卢纶",
        "biography": "",
        "paragraphs": [
            "野寺钟昏山正阴，乱藤高竹水声深。田夫就饷还依草，",
            "寂寞日长谁问疾，料君惟取古方寻。"
        ],
        "notes": [
            ""
        ],
        "volume": "卷二百八十",
        "no#": 5
    },
    {
        "title": "送少微上人游蜀",
        "author": "卢纶",
        "biography": "",
        "paragraphs": [
            "瓶钵绕禅衣，连宵宿翠微。树开巴水远，山晓蜀星稀。",
            "识遍中朝贵，多谙外学非。何当一传付，道侣愿知归。"
        ],
        "notes": [
            ""
        ],
        "volume": "卷二百八十",
        "no#": 6
    },
    {
        "title": "送宁国夏侯丞",
        "author": "卢纶",
        "biography": "",
        "paragraphs": [
            "楚国青芜上，秋云似白波。五湖长路少，九派乱山多。",
            "谢守通诗宴，陶公许醉过。怃然饯离阻，年鬓两蹉跎。"
        ],
        "notes": [
            ""
        ],
        "volume": "卷二百八十",
        "no#": 7
    },
    {
        "title": "送袁偁",
        "author": "卢纶",
        "biography": "",
        "paragraphs": [
            "谏猎名空久，多因病与贫。买书行几市，带雨别何人。",
            "客路山连水，军州日映尘。凄凉一分手，俱恨老相亲。"
        ],
        "notes": [
            ""
        ],
        "volume": "卷二百八十",
        "no#": 8
    },
    {
        "title": "赠别李纷",
        "author": "卢纶",
        "biography": "",
        "paragraphs": [
            "头白乘驴悬布囊，一回言别泪千行。",
            "儿孙满眼无归处，唯到尊前似故乡。"
        ],
        "notes": [
            ""
        ],
        "volume": "卷二百八十",
        "no#": 9
    },
    {
        "title": "罪所送苗员外上都",
        "author": "卢纶",
        "biography": "",
        "paragraphs": [
            "谋身当议罪，宁遣友朋闻。祸近防难及，愁长事未分。",
            "寂寥惊远语，幽闭望归云。亲戚如相见，唯应泣向君。"
        ],
        "notes": [
            ""
        ],
        "volume": "卷二百八十",
        "no#": 10
    },
    {
        "title": "送李校书赴东川幕",
        "author": "卢纶",
        "biography": "",
        "paragraphs": [
            "泥阪望青城，浮云与栈平。字形知国号，眉势识山名。",
            "编简尘封阁，戈鋋雪照营。男儿须聘用，莫信笔堪耕。"
        ],
        "notes": [
            ""
        ],
        "volume": "卷二百八十",
        "no#": 11
    },
    {
        "title": "至德中赠内兄刘赞",
        "author": "卢纶",
        "biography": "",
        "paragraphs": [
            "时难访亲戚，相见喜还悲。好学年空在，从戎事已迟。",
            "听琴泉落处，步履雪深时。惆怅多边信，青山共有期。"
        ],
        "notes": [
            ""
        ],
        "volume": "卷二百八十",
        "no#": 12
    },
    {
        "title": "春日灞亭同苗员外寄皇甫侍御",
        "author": "卢纶",
        "biography": "",
        "paragraphs": [
            "坐见春云暮，无因报所思。川平人去远，日暖雁飞迟。",
            "对酒山长在，看花鬓自衰。谁堪登灞岸，还作旧乡悲。"
        ],
        "notes": [
            ""
        ],
        "volume": "卷二百八十",
        "no#": 13
    },
    {
        "title": "送颜推官游银夏谒韩大夫",
        "author": "卢纶",
        "biography": "",
        "paragraphs": [
            "丛篁叫寒笛，满眼塞山青。才子尊前画，将军石上铭。",
            "猎声云外响，战血雨中腥。苦乐从来事，因君一涕零。"
        ],
        "notes": [
            ""
        ],
        "volume": "卷二百八十",
        "no#": 14
    },
    {
        "title": "咸阳送房济侍御归太原幕",
        "author": "卢纶",
        "biography": "",
        "paragraphs": [
            "旧居无旧邻，似见故乡春。复对别离酒，欲成衰老人。",
            "客衣频染泪，军旅亦多尘。握手重相勉，平生心所因。"
        ],
        "notes": [
            ""
        ],
        "volume": "卷二百八十",
        "no#": 15
    },
    {
        "title": "宝泉寺送李益端公归邠宁幕",
        "author": "卢纶",
        "biography": "",
        "paragraphs": [
            "参差岩障东，云日晃龙宫。石净非因雨，松凉不为风。",
            "恋泉将鹤并，偷果与猿同。眼界尘虽染，心源蔽已通。",
            "莲花国何限，贝叶字无穷。早晚登麟阁，慈门欲付公。"
        ],
        "notes": [
            ""
        ],
        "volume": "卷二百八十",
        "no#": 16
    },
    {
        "title": "送何召下第后归蜀",
        "author": "卢纶",
        "biography": "",
        "paragraphs": [
            "褒斜行客过，栈道响危空。路湿云初上，山明日正中。",
            "水程通海货，地利杂吴风。一别金门远，何人复荐雄。"
        ],
        "notes": [
            ""
        ],
        "volume": "卷二百八十",
        "no#": 17
    },
    {
        "title": "宿定陵寺",
        "author": "卢纶",
        "biography": "",
        "paragraphs": [
            "古塔荒台出禁墙，磬声初尽漏声长。云生紫殿幡花湿，",
            "谁悟威灵同寂灭，更堪砧杵发昭阳。"
        ],
        "notes": [
            ""
        ],
        "volume": "卷二百八十",
        "no#": 18
    },
    {
        "title": "送彭开府往云中觐使君兄",
        "author": "卢纶",
        "biography": "",
        "paragraphs": [
            "一门三代贵，非是主恩偏。破虏山铭在，承家剑艺全。",
            "夺旗貂帐侧，射虎雪林前。雁塞逢兄弟，云州发管弦。",
            "冻河光带日，枯草净无烟。儒者曾修武，因贻上将篇。"
        ],
        "notes": [
            ""
        ],
        "volume": "卷二百八十",
        "no#": 19
    },
    {
        "title": "送李缃",
        "author": "卢纶",
        "biography": "",
        "paragraphs": [
            "旧国仍连五将营，儒衣何处谒公卿。波翻远水蒹葭动，",
            "为问西来雨中客，空山几处是前程。"
        ],
        "notes": [
            ""
        ],
        "volume": "卷二百八十",
        "no#": 20
    },
    {
        "title": "送内弟韦宗仁归信州觐省",
        "author": "卢纶",
        "biography": "",
        "paragraphs": [
            "常嗟外族弟兄稀，转觉心孤是送归。醉掩壶觞人有泪，",
            "闻说江楼长卷幔，几回风起望胡威。"
        ],
        "notes": [
            ""
        ],
        "volume": "卷二百八十",
        "no#": 21
    },
    {
        "title": "长安疾后首秋夜即事",
        "author": "卢纶",
        "biography": "",
        "paragraphs": [
            "九重深锁禁城秋，月过南宫渐映楼。紫陌夜深槐露滴，",
            "楚客病来乡思苦，寂寥灯下不胜愁。"
        ],
        "notes": [
            ""
        ],
        "volume": "卷二百八十",
        "no#": 22
    },
    {
        "title": "送崔琦赴宣州幕",
        "author": "卢纶",
        "biography": "",
        "paragraphs": [
            "五马临流待幕宾，羡君谈笑出风尘。身闲就养宁辞远，",
            "何处遥知最惆怅，满湖青草雁声春。"
        ],
        "notes": [
            ""
        ],
        "volume": "卷二百八十",
        "no#": 23
    },
    {
        "title": "送杨皞东归",
        "author": "卢纶",
        "biography": "",
        "paragraphs": [
            "登楼掩泣话归期，楚树荆云发远思。日里扬帆闻戍鼓，",
            "若说湓城杨司马，知君望国有新诗。"
        ],
        "notes": [
            ""
        ],
        "volume": "卷二百八十",
        "no#": 24
    },
    {
        "title": "至德中途中书事却寄李僴",
        "author": "卢纶",
        "biography": "",
        "paragraphs": [
            "乱离无处不伤情，况复看碑对古城。路绕寒山人独去，",
            "今日主人还共醉，应怜世故一儒生。"
        ],
        "notes": [
            ""
        ],
        "volume": "卷二百八十",
        "no#": 25
    },
    {
        "title": "奉和太常王卿酬中书李舍人中书寓直春夜对月见寄",
        "author": "卢纶",
        "biography": "",
        "paragraphs": [
            "露如轻雨月如霜，不见星河见雁行。虚晕入池波自泛，",
            "是夜巴歌应金石，岂殊萤影对清光。"
        ],
        "notes": [
            ""
        ],
        "volume": "卷二百八十",
        "no#": 26
    },
    {
        "title": "酬包佶郎中览拙卷后见寄",
        "author": "卢纶",
        "biography": "",
        "paragraphs": [
            "令伯支离晚读书，岂知词赋称相如。枉逢花木无新思，",
            "沉忧敢望金门召，空愧巴歈并子虚。"
        ],
        "notes": [
            ""
        ],
        "volume": "卷二百八十",
        "no#": 27
    },
    {
        "title": "送史采滑州谒贾仆射",
        "author": "卢纶",
        "biography": "",
        "paragraphs": [
            "朱门洞启俨行车，金𫔎装囊半是书。",
            "君向东州问徐胤，羊公何事灭吹鱼。"
        ],
        "notes": [
            ""
        ],
        "volume": "卷二百八十",
        "no#": 28
    },
    {
        "title": "送鲍中丞赴太原",
        "author": "卢纶",
        "biography": "",
        "paragraphs": [
            "分路引鸣驺，喧喧似陇头。暂移西掖望，全解北门忧。",
            "专幕临都护，分曹制督邮。积冰营不下，盛雪猎方休。",
            "白草连胡帐，黄云拥戍楼。今朝送旌旆，一减鲁儒羞。"
        ],
        "notes": [
            ""
        ],
        "volume": "卷二百八十",
        "no#": 29
    },
    {
        "title": "送耿拾遗𣲗充括图书使往江淮",
        "author": "卢纶",
        "biography": "",
        "paragraphs": [
            "传令收遗籍，诸儒喜饯君。孔家唯有地，禹穴但生云。",
            "编简知还续，虫鱼亦自分。如逢北山隐，一为谢移文。"
        ],
        "notes": [
            ""
        ],
        "volume": "卷二百八十",
        "no#": 30
    },
    {
        "title": "送郭判官赴振武",
        "author": "卢纶",
        "biography": "",
        "paragraphs": [
            "黄河九曲流，缭绕古边州。鸣雁飞初夜，羌胡正晚秋。",
            "凄凉金管思，迢递玉人愁。七叶推多庆，须怀杀敌忧。"
        ],
        "notes": [
            ""
        ],
        "volume": "卷二百八十",
        "no#": 31
    },
    {
        "title": "春江夕望",
        "author": "卢纶",
        "biography": "",
        "paragraphs": [
            "洞庭芳草遍，楚客莫思归。经难人空老，逢春雁自飞。",
            "东西兄弟远，存没友朋稀。独立还垂泪，天南一布衣。"
        ],
        "notes": [
            ""
        ],
        "volume": "卷二百八十",
        "no#": 32
    },
    {
        "title": "送元昱尉义兴",
        "author": "卢纶",
        "biography": "",
        "paragraphs": [
            "欲成云海别，一夜梦天涯。白浪缘江雨，青山绕县花。",
            "风标当剧部，冠带称儒家。去矣谢亲爱，知予发已华。"
        ],
        "notes": [
            ""
        ],
        "volume": "卷二百八十",
        "no#": 33
    },
    {
        "title": "送黎兵曹往陕府结亲",
        "author": "卢纶",
        "biography": "",
        "paragraphs": [
            "郎马两如龙，春朝上路逢。鸳鸯初集水，薜荔欲依松。",
            "步帐歌声转，妆台烛影重。何言在阴者，得是戴侯宗。"
        ],
        "notes": [
            ""
        ],
        "volume": "卷二百八十",
        "no#": 34
    },
    {
        "title": "送乐平苗明府",
        "author": "卢纶",
        "biography": "",
        "paragraphs": [
            "累职比柴桑，清秋入楚乡。一船灯照浪，两岸树凝霜。",
            "亭吏趋寒雾，山城敛曙光。无辞折腰久，仲德在鸳行。"
        ],
        "notes": [
            ""
        ],
        "volume": "卷二百八十",
        "no#": 35
    },
    {
        "title": "晚到盩厔耆老家",
        "author": "卢纶",
        "biography": "",
        "paragraphs": [
            "老翁曾旧识，相引出柴门。苦话别时事，因寻溪上村。",
            "数年何处客，近日几家存。冒雨看禾黍，逢人忆子孙。",
            "乱藤穿井口，流水到篱根。惆怅不堪住，空山月又昏。"
        ],
        "notes": [
            ""
        ],
        "volume": "卷二百八十",
        "no#": 36
    },
    {
        "title": "卧病书怀",
        "author": "卢纶",
        "biography": "",
        "paragraphs": [
            "苦心三十载，白首遇艰难。旧地成孤客，全家赖钓竿。",
            "貌衰缘药尽，起晚为山寒。老病今如此，无人更问看。"
        ],
        "notes": [
            ""
        ],
        "volume": "卷二百八十",
        "no#": 37
    },
    {
        "title": "落第后归终南别业",
        "author": "卢纶",
        "biography": "",
        "paragraphs": [
            "久为名所误，春尽始归山。落羽羞言命，逢人强破颜。",
            "交疏贫病里，身老是非间。不及东溪月，渔翁夜往还。"
        ],
        "notes": [
            ""
        ],
        "volume": "卷二百八十",
        "no#": 38
    },
    {
        "title": "送朝邑张明府",
        "author": "卢纶",
        "biography": "",
        "paragraphs": [
            "千室暮山西，浮云与树齐。剖辞云落纸，拥吏雪成泥。",
            "野火芦千顷，河田水万畦。不知琴月夜，谁得听乌啼。"
        ],
        "notes": [
            ""
        ],
        "volume": "卷二百八十",
        "no#": 39
    },
    {
        "title": "送李方东归",
        "author": "卢纶",
        "biography": "",
        "paragraphs": [
            "故交三四人，闻别共沾巾。举目是陈事，满城无至亲。",
            "身从丧日病，家自俭年贫。此去何堪远，遗孤在旧邻。"
        ],
        "notes": [
            ""
        ],
        "volume": "卷二百八十",
        "no#": 40
    },
    {
        "title": "秋晚霁后野望忆夏侯审",
        "author": "卢纶",
        "biography": "",
        "paragraphs": [
            "天晴禾黍平，畅目亦伤情。野店云日丽，孤庄砧杵鸣。",
            "川原唯寂寞，岐路自纵横。前后无俦侣，此怀谁与呈。"
        ],
        "notes": [
            ""
        ],
        "volume": "卷二百八十",
        "no#": 41
    },
    {
        "title": "送王尊师",
        "author": "卢纶",
        "biography": "",
        "paragraphs": [
            "梦别一仙人，霞衣满鹤身。旌幢天路晚，桃杏海山春。",
            "种玉非求稔，烧金不为贫。自怜头白早，难与葛洪亲。"
        ],
        "notes": [
            ""
        ],
        "volume": "卷二百八十",
        "no#": 42
    },
    {
        "title": "送抚州周使君",
        "author": "卢纶",
        "biography": "",
        "paragraphs": [
            "周郎三十余，天子赐鱼书。龙节随云水，金铙动里闾。",
            "松声三楚远，乡思百花初。若转弘农守，萧咸事不如。"
        ],
        "notes": [
            ""
        ],
        "volume": "卷二百八十",
        "no#": 43
    },
    {
        "title": "赠别司空曙",
        "author": "卢纶",
        "biography": "",
        "paragraphs": [
            "有月曾同赏，无秋不共悲。如何与君别，又是菊花时。"
        ],
        "notes": [
            ""
        ],
        "volume": "卷二百八十",
        "no#": 44
    },
    {
        "title": "送王录事赴任苏州",
        "author": "卢纶",
        "biography": "",
        "paragraphs": [
            "古堤迎拜路，万里一帆前。潮作浇田雨，云成煮海烟。",
            "吏闲唯重法，俗富不忧边。西掖今宵咏，还应寄阿连。"
        ],
        "notes": [
            ""
        ],
        "volume": "卷二百八十",
        "no#": 45
    },
    {
        "title": "大梵山寺院奉呈趣上人赵中丞",
        "author": "卢纶",
        "biography": "",
        "paragraphs": [
            "渐欲休人事，僧房学闭关。伴鱼浮水上，看鹤向林间。",
            "寺古秋仍早，松深暮更闲。月中随道友，夜夜坐空山。"
        ],
        "notes": [
            ""
        ],
        "volume": "卷二百八十",
        "no#": 46
    },
    {
        "title": "送恒操上人归江外觐省",
        "author": "卢纶",
        "biography": "",
        "paragraphs": [
            "依佛不违亲，高堂与寺邻。问安双树晓，求膳一僧贫。",
            "持咒过龙庙，翻经化海人。还同惠休去，儒者亦沾巾。"
        ],
        "notes": [
            ""
        ],
        "volume": "卷二百八十",
        "no#": 47
    },
    {
        "title": "上巳日陪齐相公花楼宴",
        "author": "卢纶",
        "biography": "",
        "paragraphs": [
            "钟陵暮春月，飞观延群英。晨霞耀中轩，满席罗金琼。",
            "持杯凝远睇，触物结幽情。树色参差绿，湖光潋滟明。",
            "礼卑瞻绛帐，恩浃厕华缨。徒记山阴兴，祓禊乃为荣。"
        ],
        "notes": [
            ""
        ],
        "volume": "卷二百八十",
        "no#": 48
    },
    {
        "title": "寒食",
        "author": "卢纶",
        "biography": "",
        "paragraphs": [
            "孤客飘飘岁载华，况逢寒食倍思家。莺啼远墅多从柳，",
            "驱车西近长安好，宫观参差半隐霞。"
        ],
        "notes": [
            ""
        ],
        "volume": "卷二百八十",
        "no#": 49
    },
    {
        "title": "舟中寒食",
        "author": "卢纶",
        "biography": "",
        "paragraphs": [
            "寒食空江曲，孤舟渺水前。斗鸡沙鸟异，禁火岸花然。",
            "日霁开愁望，波喧警醉眠。因看数茎鬓，倍欲惜芳年。"
        ],
        "notes": [
            ""
        ],
        "volume": "卷二百八十",
        "no#": 50
    },
    {
        "title": "元日早朝呈故省诸公",
        "author": "卢纶",
        "biography": "",
        "paragraphs": [
            "万戟凌霜布，森森瑞气间。垂衣当晓日，上寿对南山。",
            "济济延多士，跹跹舞百蛮。小臣无事谏，空愧伴鸣环。"
        ],
        "notes": [
            ""
        ],
        "volume": "卷二百八十",
        "no#": 51
    },
    {
        "title": "元日朝回中夜书情，寄南宫二故人",
        "author": "卢纶",
        "biography": "",
        "paragraphs": [
            "鸣佩随鹓鹭，登阶见冕旒。无能裨圣代，何事别沧洲。",
            "闲夜贫还醉，浮名老渐羞。凤城春欲晚，郎吏忆同游。"
        ],
        "notes": [
            ""
        ],
        "volume": "卷二百八十",
        "no#": 52
    },
    {
        "title": "裴给事宅白牡丹",
        "author": "卢纶",
        "biography": "",
        "paragraphs": [
            "长安豪贵惜春残，争玩街西紫牡丹。",
            "别有玉盘承露冷，无人起就月中看。"
        ],
        "notes": [
            ""
        ],
        "volume": "卷二百八十",
        "no#": 53
    },
    {
        "title": "送韦判官得雨中山",
        "author": "卢纶",
        "biography": "",
        "paragraphs": [
            "前峰后岭碧蒙蒙，草拥惊泉树带风。",
            "人语马嘶听不得，更堪长路在云中。"
        ],
        "notes": [
            ""
        ],
        "volume": "卷二百八十",
        "no#": 54
    },
    {
        "title": "送宛丘任少府",
        "author": "卢纶",
        "biography": "",
        "paragraphs": [
            "带绶别乡亲，东为千里人。俗讹唯竞祭，地古不留春。",
            "野戍云藏火，军城树拥尘。少年何所重，才子又清贫。"
        ],
        "notes": [
            ""
        ],
        "volume": "卷二百八十",
        "no#": 55
    },
    {
        "title": "送永阳崔明府",
        "author": "卢纶",
        "biography": "",
        "paragraphs": [
            "鹤唳蒹葭晓，中流见楚城。浪清风乍息，山白月犹明。",
            "废路开荒木，归人种古营。悬闻正讹俗，邴曼更知名。"
        ],
        "notes": [
            ""
        ],
        "volume": "卷二百八十",
        "no#": 56
    },
    {
        "title": "割飞二刀子歌",
        "author": "卢纶",
        "biography": "",
        "paragraphs": [
            "我家有翦刀，人云鬼国铁。裁罗裁绮无钝时，",
            "改锻割飞二刀子，色迎霁雪锋含霜。两条神物秋冰薄，",
            "日试曾磨汉水边，掌中恄栗声冷然。神惊魄悸却收得，",
            "若非良工变尔形，只向裁缝委箱箧。"
        ],
        "notes": [
            ""
        ],
        "volume": "卷二百八十",
        "no#": 57
    },
    {
        "title": "送郎士元使君赴郢州",
        "author": "卢纶",
        "biography": "",
        "paragraphs": [
            "赐衣兼授节，行日郢中闻。花发登山庙，天晴阅水军。",
            "渔商三楚接，郡邑九江分。高兴应难遂，元戎有大勋。"
        ],
        "notes": [
            ""
        ],
        "volume": "卷二百八十",
        "no#": 58
    },
    {
        "title": "春词",
        "author": "卢纶",
        "biography": "",
        "paragraphs": [
            "北苑罗裙带，尘衢锦绣鞋。醉眠芳树下，半被落花埋。"
        ],
        "notes": [
            ""
        ],
        "volume": "卷二百八十",
        "no#": 59
    },
    {
        "title": "清如玉壶冰",
        "author": "卢纶",
        "biography": "",
        "paragraphs": [
            "玉壶冰始结，循吏政初成。既有虚心鉴，还如照胆清。",
            "瑶池惭洞澈，金镜让澄明。气若朝霜动，形随夜月盈。",
            "临人能不蔽，待物本无情。怯对圆光里，妍蚩自此呈。"
        ],
        "notes": [
            ""
        ],
        "volume": "卷二百八十",
        "no#": 60
    },
    {
        "title": "山店",
        "author": "卢纶",
        "biography": "",
        "paragraphs": [
            "登登山路行时尽，决决溪泉到处闻。",
            "风动叶声山犬吠，一家松火隔秋云。"
        ],
        "notes": [
            ""
        ],
        "volume": "卷二百八十",
        "no#": 61
    }
]