[
    {
        "title": "新妆诗",
        "author": "杨容华",
        "biography": "",
        "paragraphs": [
            "啼鸟惊眠罢，房栊乘晓开。凤钗金作缕，鸾镜玉为台。",
            "妆似临池出，人疑向月来。自怜终不见，欲去复裴回。"
        ],
        "notes": [
            ""
        ],
        "volume": "卷七百九十九",
        "no#": 1
    },
    {
        "title": "赠外",
        "author": "魏氏",
        "biography": "",
        "paragraphs": [
            "浮萍依绿水，弱茑寄青松。与君结大义，移天得所从。",
            "翰林无双鸟，剑水不分龙。谐和类琴瑟，坚固同胶漆。",
            "义重恩欲深，夷险贵如一。本自身不令，积多婴痛疾。",
            "朝夕倦床枕，形体耻巾栉。游子倦风尘，从官初解巾。",
            "束装赴南郢，脂驾出西秦。比翼终难遂，衔雌苦未因。",
            "徒悲枫岸远，空对柳园春。男儿不重旧，丈夫多好新。",
            "新人喜新聘，朝朝临粉镜。两鸳固无比，双蛾谁与竞。",
            "讵怜愁思人，衔啼嗟薄命。蕣华不足恃，松枝有余劲。",
            "所愿好九思，勿令亏百行。"
        ],
        "notes": [
            ""
        ],
        "volume": "卷七百九十九",
        "no#": 2
    },
    {
        "title": "咏破帘",
        "author": "乔氏",
        "biography": "",
        "paragraphs": [
            "已漏风声罢，绳持也不禁。一从经落后，无复有贞心。"
        ],
        "notes": [
            ""
        ],
        "volume": "卷七百九十九",
        "no#": 3
    },
    {
        "title": "送兄",
        "author": "七岁女子",
        "biography": "",
        "paragraphs": [
            "别路云初起，离亭叶正飞。所嗟人异雁，不作一行归。"
        ],
        "notes": [
            ""
        ],
        "volume": "卷七百九十九",
        "no#": 4
    },
    {
        "title": "送男左贬诗",
        "author": "林氏",
        "biography": "",
        "paragraphs": [
            "他日初投杼，勤王在饮冰。有辞期不罚，积毁竟相仍。",
            "谪宦今何在，衔冤犹未胜。天涯分越徼，驿骑速毗陵。",
            "肠断腹非苦，书传写岂能。泪添江水远，心剧海云蒸。",
            "明月珠难识，甘泉赋可称。但将忠报主，何惧点青蝇。"
        ],
        "notes": [
            ""
        ],
        "volume": "卷七百九十九",
        "no#": 5
    },
    {
        "title": "古兴",
        "author": "赵氏1",
        "biography": "",
        "paragraphs": [
            "郁蒸夏将半，暑气扇飞阁。骤雨满空来，当轩卷罗幕。",
            "度云开夕霁，宇宙何清廓。明月流素光，轻风换炎铄。",
            "孤鸾伤对影，宝瑟悲别鹤。君子去不还，遥心欲何托。",
            "金菊延清霜，玉壶多美酒。良人犹不归，芳菲岂常有。",
            "不惜芳菲歇，但伤别离久。含情罢斟酌，凝怨对窗牖。",
            "霁雪舒长野，寒云半幽谷。严风振枯条，猿啼抱冰木。",
            "所嗟游宦子，少小荷天禄。前程未云至，凄怆对车仆。",
            "岁寒成咏歌，日暮栖林朴。不惮行险道，空悲年运促。"
        ],
        "notes": [
            ""
        ],
        "volume": "卷七百九十九",
        "no#": 6
    },
    {
        "title": "寄夫",
        "author": "郭绍兰",
        "biography": "",
        "paragraphs": [
            "我婿去重湖，临窗泣血书。殷勤凭燕翼，寄与薄情夫。"
        ],
        "notes": [
            ""
        ],
        "volume": "卷七百九十九",
        "no#": 7
    },
    {
        "title": "同夫游秦",
        "author": "王韫秀",
        "biography": "",
        "paragraphs": [
            "路扫饥寒迹，天哀志气人。休零离别泪，携手入西秦。"
        ],
        "notes": [
            ""
        ],
        "volume": "卷七百九十九",
        "no#": 8
    },
    {
        "title": "夫入相寄姨妹",
        "author": "王韫秀",
        "biography": "",
        "paragraphs": [
            "相国已随麟阁贵，家风第一右丞诗。",
            "笄年解笑鸣机妇，耻见苏秦富贵时。"
        ],
        "notes": [
            ""
        ],
        "volume": "卷七百九十九",
        "no#": 9
    },
    {
        "title": "喻夫阻客",
        "author": "王韫秀",
        "biography": "",
        "paragraphs": [
            "楚竹燕歌动画梁，春兰重换舞衣裳。",
            "公孙开阁招嘉客，知道浮荣不久长。"
        ],
        "notes": [
            ""
        ],
        "volume": "卷七百九十九",
        "no#": 10
    },
    {
        "title": "古意",
        "author": "张夫人",
        "biography": "",
        "paragraphs": [
            "辘轳晓转素丝绠，桐声夜落苍苔砖。涓涓吹溜若时雨，"
        ],
        "notes": [
            ""
        ],
        "volume": "卷七百九十九",
        "no#": 11
    },
    {
        "title": "拜新月",
        "author": "张夫人",
        "biography": "",
        "paragraphs": [
            "拜新月，拜月出堂前。暗魄初笼桂，虚弓未引弦。拜新月，",
            "东家阿母亦拜月，一拜一悲声断绝。昔年拜月逞容辉，"
        ],
        "notes": [
            ""
        ],
        "volume": "卷七百九十九",
        "no#": 12
    },
    {
        "title": "柳絮",
        "author": "张夫人",
        "biography": "",
        "paragraphs": [
            "霭霭芳春朝，雪絮起青条。或值花同舞，不因风自飘。",
            "过尊浮绿醑，拂幌缀红绡。那用持愁玩，春怀不自聊。"
        ],
        "notes": [
            ""
        ],
        "volume": "卷七百九十九",
        "no#": 13
    },
    {
        "title": "拾得韦氏花钿以诗寄赠",
        "author": "张夫人",
        "biography": "",
        "paragraphs": [
            "今朝妆阁前，拾得旧花钿。粉污痕犹在，尘侵色尚鲜。",
            "曾经纤手里，拈向翠眉边。能助千金笑，如何忍弃捐。"
        ],
        "notes": [
            ""
        ],
        "volume": "卷七百九十九",
        "no#": 14
    },
    {
        "title": "诮喜鹊",
        "author": "张夫人",
        "biography": "",
        "paragraphs": [
            "畴昔鸳鸯侣，朱门贺客多。如今无此事，好去莫相过。"
        ],
        "notes": [
            ""
        ],
        "volume": "卷七百九十九",
        "no#": 15
    },
    {
        "title": "句",
        "author": "张夫人",
        "biography": "",
        "paragraphs": [
            "游蜂乍起惊落墀，黄鸟衔来却上枝。",
            "临风重回首，掩泪向庭花。",
            "镜中春色老，枕前秋夜长。"
        ],
        "notes": [
            ""
        ],
        "volume": "卷七百九十九",
        "no#": 16
    },
    {
        "title": "书石壁",
        "author": "王氏",
        "biography": "",
        "paragraphs": [
            "何事潘郎恋别筵，欢情未断妾心悬。",
            "汰王滩下相思处，猿叫山山月满船。"
        ],
        "notes": [
            ""
        ],
        "volume": "卷七百九十九",
        "no#": 17
    },
    {
        "title": "答微之",
        "author": "裴淑",
        "biography": "",
        "paragraphs": [
            "侯门初拥节，御苑柳丝新。不是悲殊命，唯愁别近亲。",
            "黄莺迁古木，朱履从清尘。想到千山外，沧江正暮春。"
        ],
        "notes": [
            ""
        ],
        "volume": "卷七百九十九",
        "no#": 18
    },
    {
        "title": "夫下第",
        "author": "赵氏2",
        "biography": "",
        "paragraphs": [
            "良人的的有奇才，何事年年被放回。",
            "如今妾面羞君面，君若来时近夜来。"
        ],
        "notes": [
            ""
        ],
        "volume": "卷七百九十九",
        "no#": 19
    },
    {
        "title": "杂言寄杜羔",
        "author": "赵氏2",
        "biography": "",
        "paragraphs": [
            "君从淮海游，再过兰杜秋。归来未须臾，又欲向梁州。",
            "梁州秦岭西，栈道与云齐。羌蛮万余落，矛戟自高低。",
            "已念寡俦侣，复虑劳攀跻。丈夫重志气，儿女空悲啼。",
            "临邛滞游地，肯顾浊水泥。人生赋命有厚薄，"
        ],
        "notes": [
            ""
        ],
        "volume": "卷七百九十九",
        "no#": 20
    },
    {
        "title": "闻夫杜羔登第",
        "author": "赵氏2",
        "biography": "",
        "paragraphs": [
            "长安此去无多地，郁郁葱葱佳气浮。",
            "良人得意正年少，今夜醉眠何处楼。"
        ],
        "notes": [
            ""
        ],
        "volume": "卷七百九十九",
        "no#": 21
    },
    {
        "title": "杂言",
        "author": "赵氏2",
        "biography": "",
        "paragraphs": [
            "上林园中青青桂，折得一枝好夫婿。",
            "杏花如雪柳垂丝，春风荡飏不同枝。"
        ],
        "notes": [
            ""
        ],
        "volume": "卷七百九十九",
        "no#": 22
    },
    {
        "title": "寄夫",
        "author": "张氏",
        "biography": "",
        "paragraphs": [
            "久无音信到罗帏，路远迢迢遣问谁。",
            "闻君折得东堂桂，折罢那能不暂归。",
            "驿使今朝过五湖，殷勤为我报狂夫。",
            "从来夸有龙泉剑，试割相思得断无。"
        ],
        "notes": [
            ""
        ],
        "volume": "卷七百九十九",
        "no#": 23
    },
    {
        "title": "赠郑女郎",
        "author": "薛馧",
        "biography": "",
        "paragraphs": [
            "艳阳灼灼河洛神，珠帘绣户青楼春。能弹箜篌弄纤指，",
            "朝理曲，暮理曲，独坐窗前一片玉。行也娇，坐也娇，",
            "解佩时时歇歌管，芙蓉帐里兰麝满。晚起罗衣香不断，"
        ],
        "notes": [
            ""
        ],
        "volume": "卷七百九十九",
        "no#": 24
    },
    {
        "title": "古意",
        "author": "薛馧",
        "biography": "",
        "paragraphs": [
            "昨夜巫山中，失却阳台女。朝来香阁里，独伴楚王语。"
        ],
        "notes": [
            ""
        ],
        "volume": "卷七百九十九",
        "no#": 25
    },
    {
        "title": "赠故人",
        "author": "薛馧",
        "biography": "",
        "paragraphs": [
            "昔别容如玉，今来鬓若丝。泪痕应共见，肠断阿谁知。"
        ],
        "notes": [
            ""
        ],
        "volume": "卷七百九十九",
        "no#": 26
    },
    {
        "title": "句",
        "author": "薛馧",
        "biography": "",
        "paragraphs": [
            "寂寞相思处，雕梁落燕泥。"
        ],
        "notes": [
            ""
        ],
        "volume": "卷七百九十九",
        "no#": 27
    },
    {
        "title": "题奉慈寺",
        "author": "杨德麟",
        "biography": "",
        "paragraphs": [
            "日月金轮动，旃檀碧树秋。塔分鸿雁翅，钟挂凤凰楼。"
        ],
        "notes": [
            ""
        ],
        "volume": "卷七百九十九",
        "no#": 28
    },
    {
        "title": "述怀",
        "author": "崔氏",
        "biography": "",
        "paragraphs": [
            "不怨卢郎年纪大，不怨卢郎官职卑。",
            "自恨妾身生较晚，不及卢郎年少时。"
        ],
        "notes": [
            ""
        ],
        "volume": "卷七百九十九",
        "no#": 29
    },
    {
        "title": "寄夫",
        "author": "陈玉兰",
        "biography": "",
        "paragraphs": [
            "夫戍边关妾在吴，西风吹妾妾忧夫。",
            "一行书信千行泪，寒到君边衣到无。"
        ],
        "notes": [
            ""
        ],
        "volume": "卷七百九十九",
        "no#": 30
    },
    {
        "title": "写真寄夫",
        "author": "薛媛",
        "biography": "",
        "paragraphs": [
            "欲下丹青笔，先拈宝镜寒。已经颜索寞，渐觉鬓凋残。",
            "泪眼描将易，愁肠写出难。恐君浑忘却，时展画图看。"
        ],
        "notes": [
            ""
        ],
        "volume": "卷七百九十九",
        "no#": 31
    },
    {
        "title": "闻琴",
        "author": "孙氏",
        "biography": "",
        "paragraphs": [
            "玉指朱弦轧复清，湘妃愁怨最难听。初疑飒飒凉风劲，",
            "夜深弹罢堪惆怅，露湿丛兰月满庭。"
        ],
        "notes": [
            ""
        ],
        "volume": "卷七百九十九",
        "no#": 32
    },
    {
        "title": "白蜡烛诗",
        "author": "孙氏",
        "biography": "",
        "paragraphs": [
            "景胜银釭香比兰，一条白玉偪人寒。",
            "他时紫禁春风夜，醉草天书仔细看。"
        ],
        "notes": [
            ""
        ],
        "volume": "卷七百九十九",
        "no#": 33
    },
    {
        "title": "谢人送酒",
        "author": "孙氏",
        "biography": "",
        "paragraphs": [
            "谢将清酒寄愁人，澄澈甘香气味真。",
            "好是绿窗风月夜，一杯摇荡满怀春。"
        ],
        "notes": [
            ""
        ],
        "volume": "卷七百九十九",
        "no#": 34
    },
    {
        "title": "诗",
        "author": "张立本女",
        "biography": "",
        "paragraphs": [
            "危冠广袖楚宫妆，独步闲庭逐夜凉。",
            "自把玉簪敲砌竹，清歌一曲月如霜。"
        ],
        "notes": [
            ""
        ],
        "volume": "卷七百九十九",
        "no#": 35
    },
    {
        "title": "绣龟形诗",
        "author": "侯氏",
        "biography": "",
        "paragraphs": [
            "暌离已是十秋强，对镜那堪重理妆。闻雁几回修尺素，",
            "绣作龟形献天子，愿教征客早还乡。"
        ],
        "notes": [
            ""
        ],
        "volume": "卷七百九十九",
        "no#": 36
    },
    {
        "title": "感夫诗",
        "author": "慎氏",
        "biography": "",
        "paragraphs": [
            "当时心事已相关，雨散云飞一饷间。",
            "便是孤帆从此去，不堪重上望夫山。"
        ],
        "notes": [
            ""
        ],
        "volume": "卷七百九十九",
        "no#": 37
    },
    {
        "title": "谣",
        "author": "薛瑶",
        "biography": "",
        "paragraphs": [
            "化云心兮思淑贞，洞寂灭兮不见人。瑶草芳兮思芬蒀，"
        ],
        "notes": [
            ""
        ],
        "volume": "卷七百九十九",
        "no#": 38
    },
    {
        "title": "题唐安寺阁壁",
        "author": "王霞卿",
        "biography": "",
        "paragraphs": [
            "春来引步暂寻游，愁见风光倚寺楼。",
            "正好开怀对烟月，双眉不觉自如钩。"
        ],
        "notes": [
            ""
        ],
        "volume": "卷七百九十九",
        "no#": 39
    },
    {
        "title": "答郑殷彝",
        "author": "王霞卿",
        "biography": "",
        "paragraphs": [
            "君是烟霄折桂身，圣朝方切用儒珍。",
            "正堪西上文场战，空向途中泥妇人。"
        ],
        "notes": [
            ""
        ],
        "volume": "卷七百九十九",
        "no#": 40
    },
    {
        "title": "喜卢郎及第",
        "author": "窦梁宾",
        "biography": "",
        "paragraphs": [
            "晓妆初罢眼初𥆧，小玉惊人踏破裙。",
            "手把红笺书一纸，上头名字有郎君。"
        ],
        "notes": [
            ""
        ],
        "volume": "卷七百九十九",
        "no#": 41
    },
    {
        "title": "雨中看牡丹",
        "author": "窦梁宾",
        "biography": "",
        "paragraphs": [
            "东风未放晓泥干，红药花开不奈寒。",
            "待得天晴花已老，不如携手雨中看。"
        ],
        "notes": [
            ""
        ],
        "volume": "卷七百九十九",
        "no#": 42
    },
    {
        "title": "书桐叶",
        "author": "任氏",
        "biography": "",
        "paragraphs": [
            "拭翠敛蛾眉，郁郁心中事。搦管下庭除，书成相思字。",
            "此字不书石，此字不书纸。书在桐叶上，愿逐秋风起。",
            "天下有心人，尽解相思死。天下负心人，不识相思字。",
            "有心与负心，不知落何地。"
        ],
        "notes": [
            ""
        ],
        "volume": "卷七百九十九",
        "no#": 43
    },
    {
        "title": "下狱贡诗",
        "author": "黄崇嘏",
        "biography": "",
        "paragraphs": [
            "偶辞幽隐在临邛，行止坚贞比涧松。",
            "何事政清如水镜，绊他野鹤在深笼。"
        ],
        "notes": [
            ""
        ],
        "volume": "卷七百九十九",
        "no#": 44
    },
    {
        "title": "辞蜀相妻女诗",
        "author": "黄崇嘏",
        "biography": "",
        "paragraphs": [
            "一辞拾翠碧江湄，贫守蓬茅但赋诗。自服蓝衫居郡掾，",
            "幕府若容为坦腹，愿天速变作男儿。"
        ],
        "notes": [
            ""
        ],
        "volume": "卷七百九十九",
        "no#": 45
    },
    {
        "title": "答诸姊妹戒饮",
        "author": "蒋氏",
        "biography": "",
        "paragraphs": [
            "平生偏好酒，劳尔劝吾餐。但得杯中满，时光度不难。"
        ],
        "notes": [
            ""
        ],
        "volume": "卷七百九十九",
        "no#": 46
    },
    {
        "title": "书壁",
        "author": "周仲美",
        "biography": "",
        "paragraphs": [
            "爱妾不爱子，为问此何理。弃官更弃妻，人情宁可已。",
            "永诀泗之滨，遗言空在耳。三载无朝昏，孤帏泪如洗。",
            "妇人义从夫，一节誓生死。江乡感残春，肠断晚烟起。",
            "西望太华峰，不知几千里。"
        ],
        "notes": [
            ""
        ],
        "volume": "卷七百九十九",
        "no#": 47
    },
    {
        "title": "溪口云",
        "author": "张文姬",
        "biography": "",
        "paragraphs": [
            "溶溶溪口云，才向溪中吐。不复归溪中，还作溪中雨。"
        ],
        "notes": [
            ""
        ],
        "volume": "卷七百九十九",
        "no#": 48
    },
    {
        "title": "池上竹",
        "author": "张文姬",
        "biography": "",
        "paragraphs": [
            "此君临此池，枝低水相近。碧色绿波中，日日流不尽。"
        ],
        "notes": [
            ""
        ],
        "volume": "卷七百九十九",
        "no#": 49
    },
    {
        "title": "沙上鹭",
        "author": "张文姬",
        "biography": "",
        "paragraphs": [
            "沙头一水禽，鼓翼扬清音。只待高风便，非无云汉心。"
        ],
        "notes": [
            ""
        ],
        "volume": "卷七百九十九",
        "no#": 50
    },
    {
        "title": "双槿树",
        "author": "张文姬",
        "biography": "",
        "paragraphs": [
            "绿影竞扶疏，红姿相照灼。不学桃李花，乱向春风落。"
        ],
        "notes": [
            ""
        ],
        "volume": "卷七百九十九",
        "no#": 51
    },
    {
        "title": "狱中书情上使君",
        "author": "程长文",
        "biography": "",
        "paragraphs": [
            "妾家本住鄱阳曲，一片贞心比孤竹。当年二八盛容仪。",
            "红笺草隶恰如飞。尽日闲窗刺绣坐，有时极浦采莲归。",
            "谁道居贫守都邑，幽闺寂寞无人识。海燕朝归衾枕寒，",
            "一命任从刀下死，千金岂受暗中欺。我心匪石情难转，",
            "县僚曾未知情绪，即便教人絷囹圄。朱唇滴沥独衔冤，",
            "高髻不梳云已散，蛾眉罢扫月仍新。三尺严章难可越，"
        ],
        "notes": [
            ""
        ],
        "volume": "卷七百九十九",
        "no#": 52
    },
    {
        "title": "铜雀台怨",
        "author": "程长文",
        "biography": "",
        "paragraphs": [
            "君王去后行人绝，箫筝不响歌喉咽。雄剑无威光彩沈，",
            "当时歌舞人不回，化为今日西陵灰。"
        ],
        "notes": [
            ""
        ],
        "volume": "卷七百九十九",
        "no#": 53
    },
    {
        "title": "春闺怨",
        "author": "程长文",
        "biography": "",
        "paragraphs": [
            "绮陌香飘柳如线，时光瞬息如流电。",
            "良人何处事功名，十载相思不相见。"
        ],
        "notes": [
            ""
        ],
        "volume": "卷七百九十九",
        "no#": 54
    }
]