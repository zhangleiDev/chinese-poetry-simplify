[
    {
        "title": "经旧游",
        "author": "鲍溶",
        "biography": "",
        "paragraphs": [
            "游鱼怀故池，倦鸟怀故窠。故山系归念，行坐青巍峨。",
            "羸马经旧途，此乡喜重过。居人无故老，倍感别日多。",
            "但见野中坟，累累如青螺。凉风日摇落，桑下松婆娑。",
            "叹息追古人，临风伤逝波。古人无不死，叹息欲如何。",
            "朅来遂远心，默默存天和。"
        ],
        "notes": [
            ""
        ],
        "volume": "卷四百八十七",
        "no#": 1
    },
    {
        "title": "过薛舍人旧隐",
        "author": "鲍溶",
        "biography": "",
        "paragraphs": [
            "寝门来哭夜，此月小祥初。风意犹忆瑟，萤光乍近书。",
            "墙蒿藏宿鸟，池月上钩鱼。徒引相思泪，涓涓东逝余。"
        ],
        "notes": [
            ""
        ],
        "volume": "卷四百八十七",
        "no#": 2
    },
    {
        "title": "山居",
        "author": "鲍溶",
        "biography": "",
        "paragraphs": [
            "窈窕垂涧萝，蒙茸黄葛花。鸳鸯怜碧水，照影舞金沙。"
        ],
        "notes": [
            ""
        ],
        "volume": "卷四百八十七",
        "no#": 3
    },
    {
        "title": "暮秋与裴居晦宴因见采菊花之作",
        "author": "鲍溶",
        "biography": "",
        "paragraphs": [
            "菊花低色过重阳，似忆王孙白玉觞。",
            "今日王孙好收采，高天已下两回霜。"
        ],
        "notes": [
            ""
        ],
        "volume": "卷四百八十七",
        "no#": 4
    },
    {
        "title": "望麻姑山",
        "author": "鲍溶",
        "biography": "",
        "paragraphs": [
            "幽人往往怀麻姑，浮世悠悠仙景殊。",
            "自从青鸟不堪使，更得蓬莱消息无。"
        ],
        "notes": [
            ""
        ],
        "volume": "卷四百八十七",
        "no#": 5
    },
    {
        "title": "湖上望月",
        "author": "鲍溶",
        "biography": "",
        "paragraphs": [
            "湖上清凉月更好，天边旅人犹未归。",
            "几见金波满还破，草虫声畔露沾衣。"
        ],
        "notes": [
            ""
        ],
        "volume": "卷四百八十七",
        "no#": 6
    },
    {
        "title": "襄阳怀古",
        "author": "鲍溶",
        "biography": "",
        "paragraphs": [
            "襄阳太守沈碑意，身后身前几年事。",
            "湘江千岁未为陵，水底鱼龙应识字。"
        ],
        "notes": [
            ""
        ],
        "volume": "卷四百八十七",
        "no#": 7
    },
    {
        "title": "秋夜对月寄僧特",
        "author": "鲍溶",
        "biography": "",
        "paragraphs": [
            "忆见特公赏秋处，凉溪看月清光寒。",
            "今夕深溪又相映，特公何处共团圆。"
        ],
        "notes": [
            ""
        ],
        "volume": "卷四百八十七",
        "no#": 8
    },
    {
        "title": "望江中金山寺",
        "author": "鲍溶",
        "biography": "",
        "paragraphs": [
            "一朵蓬莱在世间，梵王宫阙翠云间。",
            "近南溪水更清浅，闻道游人未忍还。"
        ],
        "notes": [
            ""
        ],
        "volume": "卷四百八十七",
        "no#": 9
    },
    {
        "title": "宿青牛谷梁炼师仙居",
        "author": "鲍溶",
        "biography": "",
        "paragraphs": [
            "随云步入青牛谷，青牛道士留我宿。",
            "可怜夜久月中行，惟有坛边一枝竹。"
        ],
        "notes": [
            ""
        ],
        "volume": "卷四百八十七",
        "no#": 10
    },
    {
        "title": "得僧书",
        "author": "鲍溶",
        "biography": "",
        "paragraphs": [
            "身归紫霄岭，书下白云来。翦笋发寒字，烧花芳夜雷。",
            "想随香驭至，不假定钟催。"
        ],
        "notes": [
            ""
        ],
        "volume": "卷四百八十七",
        "no#": 11
    },
    {
        "title": "见袁德师侍御说江南有仙檀花，因以戏赠",
        "author": "鲍溶",
        "biography": "",
        "paragraphs": [
            "闻说天坛花耐凉，笑风含露对秋光。",
            "欲求御史更分别，何似衣花岁岁香。"
        ],
        "notes": [
            ""
        ],
        "volume": "卷四百八十七",
        "no#": 12
    },
    {
        "title": "和王璠侍御酬友人赠白角冠",
        "author": "鲍溶",
        "biography": "",
        "paragraphs": [
            "芙蓉寒艳镂冰姿，天朗灯深拔豸时。",
            "好见吹笙伊洛上，紫烟丹凤亦相随。"
        ],
        "notes": [
            ""
        ],
        "volume": "卷四百八十七",
        "no#": 13
    },
    {
        "title": "送僧择栖游天台二首",
        "author": "鲍溶",
        "biography": "",
        "paragraphs": [
            "身非居士常多病，心爱空王稍觉闲。",
            "师问寄禅何处所，浙东青翠沃洲山。",
            "金岭雪晴僧独归，水文霞彩衲禅衣。",
            "可怜石室烧香夜，江月对心无是非。"
        ],
        "notes": [
            ""
        ],
        "volume": "卷四百八十七",
        "no#": 14
    },
    {
        "title": "上巳日寄樊瓘、樊宗宪，兼呈上浙东孟中丞简",
        "author": "鲍溶",
        "biography": "",
        "paragraphs": [
            "世间禊事风流处，镜里云山若画屏。",
            "今日会稽王内史，好将宾客醉兰亭。"
        ],
        "notes": [
            ""
        ],
        "volume": "卷四百八十七",
        "no#": 15
    },
    {
        "title": "暮春戏赠樊宗宪",
        "author": "鲍溶",
        "biography": "",
        "paragraphs": [
            "羌笛胡琴春调长，美人何处乐年芳。野船弄酒鸳鸯醉，"
        ],
        "notes": [
            ""
        ],
        "volume": "卷四百八十七",
        "no#": 16
    },
    {
        "title": "酬王侍御",
        "author": "鲍溶",
        "biography": "",
        "paragraphs": [
            "惭非青玉制，故以赠仙郎。希冀留书合，提携在笔床。",
            "讵能辉绣服，安得似芸香。所报何珍重，清明胜夜光。"
        ],
        "notes": [
            ""
        ],
        "volume": "卷四百八十七",
        "no#": 17
    },
    {
        "title": "寄宋申锡评事时从李少师移军回归",
        "author": "鲍溶",
        "biography": "",
        "paragraphs": [
            "君逐元侯静虏归，虎旗龙节驻春晖。欲求岱岳燔柴礼，",
            "心期共贺太平世，去去故乡亲食薇。"
        ],
        "notes": [
            ""
        ],
        "volume": "卷四百八十七",
        "no#": 18
    },
    {
        "title": "夏日怀杜悰驸马",
        "author": "鲍溶",
        "biography": "",
        "paragraphs": [
            "五月清凉萧史家，瑶池分水种菱花。回文地簟龙鳞浪，",
            "仍闻圣主知书癖，凤阁烧香对五车。"
        ],
        "notes": [
            ""
        ],
        "volume": "卷四百八十七",
        "no#": 19
    },
    {
        "title": "莺雏",
        "author": "鲍溶",
        "biography": "",
        "paragraphs": [
            "双莺衔野蝶，枝上教雏飞。避日花阴语，愁风竹里啼。",
            "须防美人赏，为尔好毛衣。"
        ],
        "notes": [
            ""
        ],
        "volume": "卷四百八十七",
        "no#": 20
    },
    {
        "title": "上阳宫月",
        "author": "鲍溶",
        "biography": "",
        "paragraphs": [
            "水北宫城夜柝严，宫西新月影纤纤。受环花幌小开镜，",
            "合裁班扇思行幸，愿托凉风箧笥嫌。"
        ],
        "notes": [
            ""
        ],
        "volume": "卷四百八十七",
        "no#": 21
    },
    {
        "title": "淮南卧病闻李相夷简移军山阳以靖东寇感激之下因抒长句",
        "author": "鲍溶",
        "biography": "",
        "paragraphs": [
            "太白星前龙虎符，元臣出将顺天诛。教闻清净萧丞相，",
            "鲁连未必蹈沧海，应见麒麟新画图。"
        ],
        "notes": [
            ""
        ],
        "volume": "卷四百八十七",
        "no#": 22
    },
    {
        "title": "读淮南李相行营至楚州诗",
        "author": "鲍溶",
        "biography": "",
        "paragraphs": [
            "阃外建牙威不宾，古来戡难忆忠臣。已分舟楫归元老，",
            "来年二月登封礼，去望台星扈日轮。"
        ],
        "notes": [
            ""
        ],
        "volume": "卷四百八十七",
        "no#": 23
    },
    {
        "title": "读李相心中乐",
        "author": "鲍溶",
        "biography": "",
        "paragraphs": [
            "负海狂鲸纵巨鳞，四朝天子阻时巡。谁将侯玉乖南面，",
            "果闻丞相心中乐，上赞陶唐一万春。"
        ],
        "notes": [
            ""
        ],
        "volume": "卷四百八十七",
        "no#": 24
    },
    {
        "title": "闻国家将行封禅聊抒臣情",
        "author": "鲍溶",
        "biography": "",
        "paragraphs": [
            "云雨由来随六龙，玉泥瑶检不干封。山知槱柞新烟火，",
            "旅中病客谙尧曲，身贱何由奏九重。"
        ],
        "notes": [
            ""
        ],
        "volume": "卷四百八十七",
        "no#": 25
    },
    {
        "title": "和淮南李相公夷简喜平淄青回军之作",
        "author": "鲍溶",
        "biography": "",
        "paragraphs": [
            "横笛临吹发晓军，元戎幢节拂寒云。搜山羽骑乘风引，",
            "马毛不汗东方靖，行见萧何第一勋。"
        ],
        "notes": [
            ""
        ],
        "volume": "卷四百八十七",
        "no#": 26
    },
    {
        "title": "秋暮八月十五夜与王璠侍御赏月因怆远离聊以奉寄",
        "author": "鲍溶",
        "biography": "",
        "paragraphs": [
            "前月月明夜，美人同远光。清尘一以间，今夕坐相忘。",
            "风落芙蓉露，凝余绣服香。"
        ],
        "notes": [
            ""
        ],
        "volume": "卷四百八十七",
        "no#": 27
    },
    {
        "title": "送萧世秀才",
        "author": "鲍溶",
        "biography": "",
        "paragraphs": [
            "心交别我西京去，愁满春魂不易醒。",
            "从此无人访穷病，马蹄车辙草青青。"
        ],
        "notes": [
            ""
        ],
        "volume": "卷四百八十七",
        "no#": 28
    },
    {
        "title": "怀惠明禅师",
        "author": "鲍溶",
        "biography": "",
        "paragraphs": [
            "秋天欲霜夜无风，我意不在天地中。雪山世界此凉夜，",
            "雪岭无人又问来，十年夏腊平安否。"
        ],
        "notes": [
            ""
        ],
        "volume": "卷四百八十七",
        "no#": 29
    },
    {
        "title": "吴中夜别",
        "author": "鲍溶",
        "biography": "",
        "paragraphs": [
            "楚客秋思著黄叶，吴姬夜歌停碧云。",
            "声尽灯前各流泪，水天凉冷雁离群。"
        ],
        "notes": [
            ""
        ],
        "volume": "卷四百八十七",
        "no#": 30
    },
    {
        "title": "隋家井",
        "author": "鲍溶",
        "biography": "",
        "paragraphs": [
            "玉钩栏下寒泉水，金辘轳边影照人。",
            "此水今为九泉路，数枝花照数堆尘。"
        ],
        "notes": [
            ""
        ],
        "volume": "卷四百八十七",
        "no#": 31
    },
    {
        "title": "寄王璠侍御求蜀笺",
        "author": "鲍溶",
        "biography": "",
        "paragraphs": [
            "蜀川笺纸彩云初，闻说王家最有余。",
            "野客思将池上学，石楠红叶不堪书。"
        ],
        "notes": [
            ""
        ],
        "volume": "卷四百八十七",
        "no#": 32
    },
    {
        "title": "湘妃列女操",
        "author": "鲍溶",
        "biography": "",
        "paragraphs": [
            "有虞夫人哭虞后，淑女何事又伤离。竹上泪迹生不尽，",
            "三湘测测流急绿，秋夜露寒蜀帝飞。枫林月斜楚臣宿，",
            "终疑既远双悄悄，苍梧旧云岂难召，老猿心寒不可啸。",
            "目眄眄兮意蹉跎，魂腾腾兮惊秋波。曲一尽兮忆再奏，"
        ],
        "notes": [
            ""
        ],
        "volume": "卷四百八十七",
        "no#": 33
    },
    {
        "title": "羽林行",
        "author": "鲍溶",
        "biography": "",
        "paragraphs": [
            "朝出羽林宫，入参云台议。独请万里行，不奏和亲事。",
            "君王重年少，深纳开边利。宝马雕玉鞍，一朝从万骑。",
            "煌煌都门外，祖帐光七贵。歌钟乐行军，云物惨别地。",
            "箫笳整部曲，幢盖动郊次。临风亲戚怀，满袖儿女泪。",
            "行行复何赠，长剑报恩字。"
        ],
        "notes": [
            ""
        ],
        "volume": "卷四百八十七",
        "no#": 34
    },
    {
        "title": "鸣雁行",
        "author": "鲍溶",
        "biography": "",
        "paragraphs": [
            "七月朔方雁心苦，联影翻空落南土。八月江南阴复晴，",
            "楚童夜宿烟波侧，沙上布罗连草色。月暗风悲欲下天，",
            "江南羽族本不少，宁得网罗此客鸟。"
        ],
        "notes": [
            ""
        ],
        "volume": "卷四百八十七",
        "no#": 35
    },
    {
        "title": "织妇词",
        "author": "鲍溶",
        "biography": "",
        "paragraphs": [
            "百日织彩丝，一朝停杼机。机中有双凤，化作天边衣。",
            "使人马如风，诚不阻音徽。影响随羽翼，双双绕君飞。",
            "行人岂愿行，不怨不知归。所怨天尽处，何人见光辉。"
        ],
        "notes": [
            ""
        ],
        "volume": "卷四百八十七",
        "no#": 36
    },
    {
        "title": "塞上行",
        "author": "鲍溶",
        "biography": "",
        "paragraphs": [
            "西风应时筋角坚，承露牧马水草冷。",
            "可怜黄河九曲尽，毡馆牢落胡无影。"
        ],
        "notes": [
            ""
        ],
        "volume": "卷四百八十七",
        "no#": 37
    },
    {
        "title": "采珠行",
        "author": "鲍溶",
        "biography": "",
        "paragraphs": [
            "东方暮空海面平，骊龙弄珠烧月明。海人惊窥水底火，",
            "擘波下去忘此身，迢迢谓海无灵神。海宫正当龙睡重，",
            "一团冰容掌上清，四面人入光中行。腾华乍摇白日影，",
            "一富何须龙颔前，千金几葬鱼腹里。鳞虫变化为阴阳，",
            "饮风衣日亦饱暖，老翁掷却荆鸡卵。"
        ],
        "notes": [
            ""
        ],
        "volume": "卷四百八十七",
        "no#": 38
    },
    {
        "title": "采葛行",
        "author": "鲍溶",
        "biography": "",
        "paragraphs": [
            "春溪几回葛花黄，黄麝引子山山香。蛮女不惜手足损，",
            "殷勤十指蚕吐丝，当窗袅袅声高机。织成一尺无一两，",
            "衣亲玉体又何如，杳然独对秋风曙。镜湖女儿嫁鲛人，",
            "自兹贡荐无人惜，那敢更争龙手迹。蛮女将来海市头，"
        ],
        "notes": [
            ""
        ],
        "volume": "卷四百八十七",
        "no#": 39
    },
    {
        "title": "南塘二首",
        "author": "鲍溶",
        "biography": "",
        "paragraphs": [
            "南塘旅舍秋浅清，夜深绿苹风不生。",
            "莲花受露重如睡，斜月起动鸳鸯声。",
            "塘东白日驻红雾，早鱼翻光落碧浔。",
            "画舟兰棹欲破浪，恐畏惊动莲花心。"
        ],
        "notes": [
            ""
        ],
        "volume": "卷四百八十七",
        "no#": 40
    },
    {
        "title": "东邻女",
        "author": "鲍溶",
        "biography": "",
        "paragraphs": [
            "双飞鹧鸪春影斜，美人盘金衣上花。",
            "身为父母几时客，一生知向何人家。"
        ],
        "notes": [
            ""
        ],
        "volume": "卷四百八十七",
        "no#": 41
    },
    {
        "title": "寄李都护",
        "author": "鲍溶",
        "biography": "",
        "paragraphs": [
            "去年河上送行人，万里弓旌一武臣。",
            "闻道玉关烽火灭，犬戎知有外家亲。"
        ],
        "notes": [
            ""
        ],
        "volume": "卷四百八十七",
        "no#": 42
    },
    {
        "title": "长安旅舍怀旧山",
        "author": "鲍溶",
        "biography": "",
        "paragraphs": [
            "昨夜清凉梦本山，眠云唤鹤有惭颜。",
            "青莲道士长堪羡，身外无名至老闲。"
        ],
        "notes": [
            ""
        ],
        "volume": "卷四百八十七",
        "no#": 43
    },
    {
        "title": "汉宫词二首",
        "author": "鲍溶",
        "biography": "",
        "paragraphs": [
            "柏梁宸居清窈窕，东方先生夜待诏。",
            "夜久月当承露盘，内人吹笙舞凤鸾。",
            "月映东窗似玉轮，未央前殿绝声尘。",
            "宫槐花落西风起，鹦鹉惊寒夜唤人。"
        ],
        "notes": [
            ""
        ],
        "volume": "卷四百八十七",
        "no#": 44
    },
    {
        "title": "荐冰",
        "author": "鲍溶",
        "biography": "",
        "paragraphs": [
            "西陆宜先启，春寒寝庙清。历官分气候，天子荐精诚。",
            "已辨瑶池色，如和玉佩鸣。礼余神转肃，曙后月残明。",
            "雅合霜容洁，非同雪体轻。空怜一掬水，珍重此时情。"
        ],
        "notes": [
            ""
        ],
        "volume": "卷四百八十七",
        "no#": 45
    },
    {
        "title": "送薛补阙入朝",
        "author": "鲍溶",
        "biography": "",
        "paragraphs": [
            "平原门下十余人，独受恩多未杀身。每叹陆家兄弟少，",
            "赖有军中遗令在，犹将谈笑对风尘。"
        ],
        "notes": [
            ""
        ],
        "volume": "卷四百八十七",
        "no#": 46
    },
    {
        "title": "句",
        "author": "鲍溶",
        "biography": "",
        "paragraphs": [
            "万里岐路多，一身天地窄。"
        ],
        "notes": [
            ""
        ],
        "volume": "卷四百八十七",
        "no#": 47
    }
]