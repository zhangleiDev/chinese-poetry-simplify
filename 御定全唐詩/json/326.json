[
    {
        "title": "奉和韦谏议奉送水部家兄上后书情寄诸兄弟仍通简南宫亲旧并呈两省阁老院长",
        "author": "权德舆",
        "biography": "",
        "paragraphs": [
            "驷牡龙旗庆至今，一门儒服耀华簪。人望皆同照乘宝，",
            "何幸末班陪两地，阳春欲和意难任。"
        ],
        "notes": [
            ""
        ],
        "volume": "卷三百二十六",
        "no#": 1
    },
    {
        "title": "奉和史馆张阁老以许陈二阁长爱弟俱为尚书郎伯仲同时列在南北省会于左掖因而有咏",
        "author": "权德舆",
        "biography": "",
        "paragraphs": [
            "伯仲尽时贤，平舆与颍川。桂枝尝遍折，棣萼更相鲜。",
            "丹地晨趋并，黄扉夕拜联。岂如分侍从，来就凤池边。"
        ],
        "notes": [
            ""
        ],
        "volume": "卷三百二十六",
        "no#": 2
    },
    {
        "title": "韦宾客宅与诸博士宴集",
        "author": "权德舆",
        "biography": "",
        "paragraphs": [
            "累抗气身章，湛恩比上庠。宾筵征稷嗣，家法自扶阳。",
            "簪组欢言久，琴壶雅兴长。阴岚冒苔石，轻籁韵风篁。",
            "佩玉三朝贵，挥金百虑忘。因知卧商洛，岂胜白云乡。"
        ],
        "notes": [
            ""
        ],
        "volume": "卷三百二十六",
        "no#": 3
    },
    {
        "title": "酬张秘监阁老喜太常中书二阁老与德舆同日迁官相代之作",
        "author": "权德舆",
        "biography": "",
        "paragraphs": [
            "珠树共飞栖，分封受紫泥。正名推五字，贵仕仰三珪。",
            "继组心知忝，腰章事颇齐。蓬山有佳句，喜气在新题。"
        ],
        "notes": [
            ""
        ],
        "volume": "卷三百二十六",
        "no#": 4
    },
    {
        "title": "国子柳博士兼领太常博士，辄申贺赠",
        "author": "权德舆",
        "biography": "",
        "paragraphs": [
            "博士本秦官，求才帖职难。临风曲台净，对月璧池寒。",
            "讲学分阴重，斋祠晓漏残。朝衣辨色处，双绶更宜看。"
        ],
        "notes": [
            ""
        ],
        "volume": "卷三百二十六",
        "no#": 5
    },
    {
        "title": "过隐者湖上所居",
        "author": "权德舆",
        "biography": "",
        "paragraphs": [
            "蜗舍映平湖，皤然一鲁儒。唯将酒作圣，不厌谷名愚。",
            "兵法窥黄石，天官辨白榆。行看软轮起，未可号潜夫。"
        ],
        "notes": [
            ""
        ],
        "volume": "卷三百二十六",
        "no#": 6
    },
    {
        "title": "从叔将军宅蔷薇花开太府韦卿有题壁长句因以和作",
        "author": "权德舆",
        "biography": "",
        "paragraphs": [
            "环列从容蹀躞归，光风骀荡发红薇。莺藏密叶宜新霁，",
            "名卿洞壑仍相近，佳句新成和者稀。"
        ],
        "notes": [
            ""
        ],
        "volume": "卷三百二十六",
        "no#": 7
    },
    {
        "title": "奉和许阁老霁后慈恩寺杏园看花同用花字口号",
        "author": "权德舆",
        "biography": "",
        "paragraphs": [
            "杏林微雨霁，灼灼满瑶华。左掖期先至，中园景未斜。",
            "含毫歌白雪，藉草醉流霞。独限金闺籍，支颐啜茗花。"
        ],
        "notes": [
            ""
        ],
        "volume": "卷三百二十六",
        "no#": 8
    },
    {
        "title": "奉和陈阁老寒食初假当直从东省往集贤因过史馆看木瓜花寄张蒋二阁老",
        "author": "权德舆",
        "biography": "",
        "paragraphs": [
            "昼漏沉沉倦琐闱，西垣东观阅芳菲。",
            "繁花满树似留客，应为主人休浣归。"
        ],
        "notes": [
            ""
        ],
        "volume": "卷三百二十六",
        "no#": 9
    },
    {
        "title": "晚秋陪崔阁老张秘监阁老苗考功同游昊天观时杨阁老新直未满以诗见寄斐然酬和有愧芜音",
        "author": "权德舆",
        "biography": "",
        "paragraphs": [
            "方驾游何许，仙源去似归。萦回留胜赏，萧洒出尘机。",
            "泛菊贤人至，烧丹姹女飞。步虚清晓籁，隐几吸晨晖。",
            "竹径琅玕合，芝田沆瀣晞。银钩三洞字，瑶笥六铢衣。",
            "丽句翻红药，佳期限紫微。徒然一相望，郢曲和应稀。"
        ],
        "notes": [
            ""
        ],
        "volume": "卷三百二十六",
        "no#": 10
    },
    {
        "title": "春日同诸公过兵部王尚书林园",
        "author": "权德舆",
        "biography": "",
        "paragraphs": [
            "休沐君相近，时容曳履过。花间留客久，台上见春多。",
            "松色明金艾，莺声杂玉珂。更逢新酒熟，相与藉庭莎。"
        ],
        "notes": [
            ""
        ],
        "volume": "卷三百二十六",
        "no#": 11
    },
    {
        "title": "与沈十九拾遗同游栖霞寺上方于亮上人院会宿二首",
        "author": "权德舆",
        "biography": "",
        "paragraphs": [
            "摄山标胜绝，暇日谐想瞩。萦纡松路深，缭绕云岩曲。",
            "重楼回树杪，古像凿山腹。人远水木清，地深兰桂馥。",
            "层台耸金碧，绝顶摩净绿。下界诚可悲，南朝纷在目。",
            "焚香入古殿，待月出深竹。稍觉天籁清，自伤人世促。",
            "宗雷此相遇，偃放从所欲。清论松枝低，闲吟茗花熟。",
            "一生如土梗，万虑相桎梏。永愿事潜师，穷年此栖宿。",
            "偶来人境外，心赏幸随君。古殿烟霞夕，深山松桂熏。",
            "岩花点寒溜，石磴扫春云。清净诸天近，喧尘下界分。",
            "名僧康宝月，上客沈休文。共宿东林夜，清猿彻曙闻。"
        ],
        "notes": [
            ""
        ],
        "volume": "卷三百二十六",
        "no#": 12
    },
    {
        "title": "题崔山人草堂",
        "author": "权德舆",
        "biography": "",
        "paragraphs": [
            "竹径茆堂接洞天，闲时麈尾濑春泉。",
            "世人车马不知处，时有归云到枕边。"
        ],
        "notes": [
            ""
        ],
        "volume": "卷三百二十六",
        "no#": 13
    },
    {
        "title": "徐孺亭马上口号",
        "author": "权德舆",
        "biography": "",
        "paragraphs": [
            "湖上荒亭临水开，龟文篆字积莓苔。",
            "曲江北海今何处，尽逐东流去不回。"
        ],
        "notes": [
            ""
        ],
        "volume": "卷三百二十六",
        "no#": 14
    },
    {
        "title": "哭刘四尚书",
        "author": "权德舆",
        "biography": "",
        "paragraphs": [
            "士友惜贤人，天朝丧守臣。才华推独步，声气幸相亲。",
            "理析寰中妙，儒为席上珍。笑言成月旦，风韵挹天真。",
            "丹地膺推择，青油寄抚循。岂言朝象魏，翻是卧漳滨。",
            "命赐龙泉重，追荣密印陈。撤弦惊物故，庀具见家贫。",
            "牢落风悲笛，汍澜涕泣巾。只嗟蒿里月，非复柳营春。",
            "黄绢碑文在，青松隧路新。音容无处所，归作北邙尘。"
        ],
        "notes": [
            ""
        ],
        "volume": "卷三百二十六",
        "no#": 15
    },
    {
        "title": "张工部至薄寒山下有书无由驰报輤车之至倍切悲怀",
        "author": "权德舆",
        "biography": "",
        "paragraphs": [
            "书来远自薄寒山，缭绕洮河出古关。",
            "今日难裁秣陵报，薤歌寥落柳车边。"
        ],
        "notes": [
            ""
        ],
        "volume": "卷三百二十六",
        "no#": 16
    },
    {
        "title": "工部发引日属伤足卧疾不遂执绋",
        "author": "权德舆",
        "biography": "",
        "paragraphs": [
            "子春伤足日，况有寝门哀。元伯归全去，无由白马来。",
            "笳箫里巷咽，龟筮墓田开。片石潺湲泪，含悲叙史才。"
        ],
        "notes": [
            ""
        ],
        "volume": "卷三百二十六",
        "no#": 17
    },
    {
        "title": "从事淮南府过亡友杨校书旧厅感念愀然",
        "author": "权德舆",
        "biography": "",
        "paragraphs": [
            "故人随化往，倏忽今六霜。及我就拘限，清风留此堂。",
            "松竹逾映蔚，芝兰自销亡。绝弦罢流水，闻笛同山阳。",
            "炯如冰玉姿，粲若鸾凤章。欲翥摧劲翮，先秋落贞芳。",
            "正平赋鹦鹉，文考颂灵光。二子古不吊，夫君今何伤。",
            "黄墟既杳杳，玄化亦茫茫。岂必限宿草，含凄洒衣裳。"
        ],
        "notes": [
            ""
        ],
        "volume": "卷三百二十六",
        "no#": 18
    },
    {
        "title": "哭李晦群崔季文二处士",
        "author": "权德舆",
        "biography": "",
        "paragraphs": [
            "华封西祝尧，贵寿多男子。二贤无主后，贫贱大壮齿。",
            "未成鸿鹄姿，遽顿骅骝趾。子渊将叔度，自古不得已。"
        ],
        "notes": [
            ""
        ],
        "volume": "卷三百二十六",
        "no#": 19
    },
    {
        "title": "观葬者",
        "author": "权德舆",
        "biography": "",
        "paragraphs": [
            "涂刍随昼哭，数里至松门。贵尽人间礼，宁知逝者魂。",
            "笳箫出古陌，烟雨闭寒原。万古皆如此，伤心反不言。"
        ],
        "notes": [
            ""
        ],
        "volume": "卷三百二十六",
        "no#": 20
    },
    {
        "title": "成南阳墓",
        "author": "权德舆",
        "biography": "",
        "paragraphs": [
            "枯荄没古基，驳藓蔽丰碑。向晚微风起，如闻坐啸时。"
        ],
        "notes": [
            ""
        ],
        "volume": "卷三百二十六",
        "no#": 21
    },
    {
        "title": "周平西墓",
        "author": "权德舆",
        "biography": "",
        "paragraphs": [
            "英威今寂寞，陈迹对崇丘。壮志清风在，荒坟白日愁。",
            "穷泉那复晓，乔木不知秋。岁岁寒塘侧，无人水自流。"
        ],
        "notes": [
            ""
        ],
        "volume": "卷三百二十六",
        "no#": 22
    },
    {
        "title": "苏小小墓",
        "author": "权德舆",
        "biography": "",
        "paragraphs": [
            "万古荒坟在，悠然我独寻。寂寥红粉尽，冥寞黄泉深。",
            "蔓草映寒水，空郊暧夕阴。风流有佳句，吟眺一伤心。"
        ],
        "notes": [
            ""
        ],
        "volume": "卷三百二十六",
        "no#": 23
    },
    {
        "title": "题柳郎中茅山故居",
        "author": "权德舆",
        "biography": "",
        "paragraphs": [
            "下马荒阶日欲曛，潺潺石溜静中闻。",
            "鸟啼花落人声绝，寂寞山窗掩白云。"
        ],
        "notes": [
            ""
        ],
        "volume": "卷三百二十六",
        "no#": 24
    },
    {
        "title": "哭张十八校书",
        "author": "权德舆",
        "biography": "",
        "paragraphs": [
            "芸阁为郎一命初，桐州寄傲十年余。魂随逝水归何处，",
            "更忆八行前日到，含凄为报秣陵书。"
        ],
        "notes": [
            ""
        ],
        "volume": "卷三百二十六",
        "no#": 25
    },
    {
        "title": "题亡友江畔旧居",
        "author": "权德舆",
        "biography": "",
        "paragraphs": [
            "寥落留三径，柴扉对楚江。蟏蛸集暗壁，蜥蜴走寒窗。",
            "松盖欹书幌，苔衣上酒缸。平生断金契，到此泪成双。"
        ],
        "notes": [
            ""
        ],
        "volume": "卷三百二十六",
        "no#": 26
    }
]