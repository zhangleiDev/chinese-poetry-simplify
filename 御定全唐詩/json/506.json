[
    {
        "title": "上浙东元相",
        "author": "章孝标",
        "biography": "",
        "paragraphs": [
            "婺女星边喜气频，越王台上坐诗人。雪晴山水勾留客，",
            "何言禹迹无人继，万顷湖田又斩新。"
        ],
        "notes": [
            ""
        ],
        "volume": "卷五百零六",
        "no#": 1
    },
    {
        "title": "赠茅山高拾遗蔓",
        "author": "章孝标",
        "biography": "",
        "paragraphs": [
            "人皆贪禄利，白首更营营。若见无为理，兼忘不朽名。",
            "幽禽窥饭下，好药入篱生。梦觉幽泉滴，应疑禁漏声。"
        ],
        "notes": [
            ""
        ],
        "volume": "卷五百零六",
        "no#": 2
    },
    {
        "title": "次韵和光禄钱卿二首",
        "author": "章孝标",
        "biography": "",
        "paragraphs": [
            "大隐严城内，闲门向水开。扇风知暑退，树影觉秋来。",
            "望远云生海，行稀砌长苔。废兴今古事，何必叹池灰。",
            "闲论忧王室，愁眉仗酒开。方嗟三覆役，又喜四愁来。",
            "晨起萤穿竹，晡餐鸟下苔。同期阳月至，灵室祝葭灰。"
        ],
        "notes": [
            ""
        ],
        "volume": "卷五百零六",
        "no#": 3
    },
    {
        "title": "赠庐山钱卿",
        "author": "章孝标",
        "biography": "",
        "paragraphs": [
            "象魏抽簪早，匡庐筑室牢。宦情归去薄，天爵隐来高。",
            "箧有新征诏，囊余旧缊袍。何如舍麋鹿，明主仰风骚。"
        ],
        "notes": [
            ""
        ],
        "volume": "卷五百零六",
        "no#": 4
    },
    {
        "title": "山中送进士刘蟾赴举",
        "author": "章孝标",
        "biography": "",
        "paragraphs": [
            "去住迹虽异，爱憎情不同。因君向帝里，使我厌山中。",
            "故友多朝客，新文尽国风。艺精心更苦，何患不成功。"
        ],
        "notes": [
            ""
        ],
        "volume": "卷五百零六",
        "no#": 5
    },
    {
        "title": "送进士陈峣往睦州谒冯郎中",
        "author": "章孝标",
        "biography": "",
        "paragraphs": [
            "孤帆几日程，投刺水边城。倚棹逢春老，登筵见月生。",
            "饮酣杯有浪，棋散漏无声。太守怜才者，从容礼不轻。"
        ],
        "notes": [
            ""
        ],
        "volume": "卷五百零六",
        "no#": 6
    },
    {
        "title": "丰城剑池即事",
        "author": "章孝标",
        "biography": "",
        "paragraphs": [
            "神物不复见，小池空在兹。因嫌冲斗夜，未是偃戈时。",
            "岸古鱼藏穴，蒲凋翠立危。吾皇别有剑，何必铸金为。"
        ],
        "notes": [
            ""
        ],
        "volume": "卷五百零六",
        "no#": 7
    },
    {
        "title": "咏弓",
        "author": "章孝标",
        "biography": "",
        "paragraphs": [
            "较量武艺论勋庸，曾发将军箭落鸿。握内从夸弯似月，",
            "得病自从杯里后，至今形状怕相逢。"
        ],
        "notes": [
            ""
        ],
        "volume": "卷五百零六",
        "no#": 8
    },
    {
        "title": "送无相禅师入关",
        "author": "章孝标",
        "biography": "",
        "paragraphs": [
            "九衢车马尘，不染了空人。暂舍中峰雪，应看内殿春。",
            "斋心无外事，定力见前身。圣主方崇教，深宜谒紫宸。"
        ],
        "notes": [
            ""
        ],
        "volume": "卷五百零六",
        "no#": 9
    },
    {
        "title": "赠匡山道者",
        "author": "章孝标",
        "biography": "",
        "paragraphs": [
            "尝闻一粒功，足以反衰容。方寸如不达，此生安可逢。",
            "寄书时态尽，忆语道情浓。争得携巾屦，同归鸟外峰。"
        ],
        "notes": [
            ""
        ],
        "volume": "卷五百零六",
        "no#": 10
    },
    {
        "title": "道者与金丹开合已失，因为二首，再有投掷",
        "author": "章孝标",
        "biography": "",
        "paragraphs": [
            "木钻钻磐石，辛勤四十年。一朝才见物，五色互呈妍。",
            "七魄憎阳盛，三彭恶命延。被他迷失却，叹息只潸然。",
            "阴阳曾作炭，造化亦分功。减自青囊里，收安玉合中。",
            "凡材难度世，神物自归空。惆怅流年速，看成白首翁。"
        ],
        "notes": [
            ""
        ],
        "volume": "卷五百零六",
        "no#": 11
    },
    {
        "title": "思越州山水寄朱庆余",
        "author": "章孝标",
        "biography": "",
        "paragraphs": [
            "窗户潮头雪，云霞镜里天。岛桐秋送雨，江艇暮摇烟。",
            "藕折莲芽脆，茶挑茗眼鲜。还将欧冶剑，更淬若耶泉。"
        ],
        "notes": [
            ""
        ],
        "volume": "卷五百零六",
        "no#": 12
    },
    {
        "title": "蜀中上王尚书",
        "author": "章孝标",
        "biography": "",
        "paragraphs": [
            "梓桐花幕碧云浮，天许文星寄上头。武略剑峰环相府，",
            "自古名高闲不得，肯容王粲赋登楼。"
        ],
        "notes": [
            ""
        ],
        "volume": "卷五百零六",
        "no#": 13
    },
    {
        "title": "赠陆鬯浙西进诗除官",
        "author": "章孝标",
        "biography": "",
        "paragraphs": [
            "帝城云物得阳春，水国烟花失主人。",
            "昨日天风吹乐府，六宫丝管一时新。"
        ],
        "notes": [
            ""
        ],
        "volume": "卷五百零六",
        "no#": 14
    },
    {
        "title": "古行宫",
        "author": "章孝标",
        "biography": "",
        "paragraphs": [
            "瓦烟疏冷古行宫，寂寞朱门反锁空。残粉水银流砌下，",
            "天子时清不巡幸，只应鸾凤集梧桐。"
        ],
        "notes": [
            ""
        ],
        "volume": "卷五百零六",
        "no#": 15
    },
    {
        "title": "题上皇观",
        "author": "章孝标",
        "biography": "",
        "paragraphs": [
            "烟霞星盖七星坛，想像先朝驻禁銮。辇路已平栽药地，",
            "翻感惠休并李郭，剑门空处望长安。"
        ],
        "notes": [
            ""
        ],
        "volume": "卷五百零六",
        "no#": 16
    },
    {
        "title": "鹰",
        "author": "章孝标",
        "biography": "",
        "paragraphs": [
            "星眸未放瞥秋毫，频掣金铃试雪毛。会使老拳供口腹，",
            "可惜忍饥寒日暮，向人鹐断碧丝绦。"
        ],
        "notes": [
            ""
        ],
        "volume": "卷五百零六",
        "no#": 17
    },
    {
        "title": "方山寺松下泉",
        "author": "章孝标",
        "biography": "",
        "paragraphs": [
            "石脉绽寒光，松根喷晓霜。注瓶云母滑，漱齿茯苓香。",
            "野客偷煎茗，山僧惜净床。三禅不要问，孤月在中央。"
        ],
        "notes": [
            ""
        ],
        "volume": "卷五百零六",
        "no#": 18
    },
    {
        "title": "瀑布",
        "author": "章孝标",
        "biography": "",
        "paragraphs": [
            "秋河溢长空，天洒万丈布。深雷隐云壑，孤电挂岩树。",
            "沧溟晓喷寒，碧落晴荡素。非趋下流急，热使不得住。"
        ],
        "notes": [
            ""
        ],
        "volume": "卷五百零六",
        "no#": 19
    },
    {
        "title": "送张使君赴饶州",
        "author": "章孝标",
        "biography": "",
        "paragraphs": [
            "饶阳因富得州名，不独农桑别有营。日暖提筐依茗树，",
            "太守能诗兼爱静，西楼见月几篇成。"
        ],
        "notes": [
            ""
        ],
        "volume": "卷五百零六",
        "no#": 20
    },
    {
        "title": "和滕迈先辈伤马",
        "author": "章孝标",
        "biography": "",
        "paragraphs": [
            "浮云变化失龙儿，始忆嘶风喷沫时。蹄想尘中翻碧玉，",
            "今日枥前兴一叹，不关行李乏金羁。"
        ],
        "notes": [
            ""
        ],
        "volume": "卷五百零六",
        "no#": 21
    },
    {
        "title": "省试骐骥长鸣",
        "author": "章孝标",
        "biography": "",
        "paragraphs": [
            "有马骨堪惊，无人眼暂明。力穷吴阪峻，嘶苦朔风生。",
            "逐逐怀良御，萧萧顾乐鸣。瑶池期弄影，天路拟飞声。",
            "皎月谁知种，浮云莫问程。盐车今愿脱，千里为君行。"
        ],
        "notes": [
            ""
        ],
        "volume": "卷五百零六",
        "no#": 22
    },
    {
        "title": "鲤鱼",
        "author": "章孝标",
        "biography": "",
        "paragraphs": [
            "眼似真珠鳞似金，时时动浪出还沈。",
            "河中得上龙门去，不叹江湖岁月深。"
        ],
        "notes": [
            ""
        ],
        "volume": "卷五百零六",
        "no#": 23
    },
    {
        "title": "饥鹰词",
        "author": "章孝标",
        "biography": "",
        "paragraphs": [
            "遥想平原兔正肥，千回砺吻振毛衣。",
            "纵令啄解丝绦结，未得人呼不敢飞。"
        ],
        "notes": [
            ""
        ],
        "volume": "卷五百零六",
        "no#": 24
    },
    {
        "title": "归燕词辞工部侍郎",
        "author": "章孝标",
        "biography": "",
        "paragraphs": [
            "旧垒危巢泥已落，今年故向社前归。",
            "连云大厦无栖处，更望谁家门户飞。"
        ],
        "notes": [
            ""
        ],
        "volume": "卷五百零六",
        "no#": 25
    },
    {
        "title": "归海上旧居",
        "author": "章孝标",
        "biography": "",
        "paragraphs": [
            "乡路绕蒹葭，萦纡出海涯。人衣披蜃气，马迹印盐花。",
            "草没题诗石，潮摧坐钓槎。还归旧窗里，凝思向余霞。"
        ],
        "notes": [
            ""
        ],
        "volume": "卷五百零六",
        "no#": 26
    },
    {
        "title": "答友人惠牙簪",
        "author": "章孝标",
        "biography": "",
        "paragraphs": [
            "牙簪不可忘，来处隔炎荒。截得半环月，磨成四寸霜。",
            "晓辞梳齿腻，秋入发根凉。好是纱巾下，纤纤锥出囊。"
        ],
        "notes": [
            ""
        ],
        "volume": "卷五百零六",
        "no#": 27
    },
    {
        "title": "日者",
        "author": "章孝标",
        "biography": "",
        "paragraphs": [
            "十指中央了五行，说人休咎见前生。",
            "我来本乞真消息，却怕呵钱卦欲成。"
        ],
        "notes": [
            ""
        ],
        "volume": "卷五百零六",
        "no#": 28
    },
    {
        "title": "送金可纪归新罗",
        "author": "章孝标",
        "biography": "",
        "paragraphs": [
            "登唐科第语唐音，望日初生忆故林。鲛室夜眠阴火冷，",
            "想把文章合夷乐，蟠桃花里醉人参。"
        ],
        "notes": [
            ""
        ],
        "volume": "卷五百零六",
        "no#": 29
    },
    {
        "title": "闻角",
        "author": "章孝标",
        "biography": "",
        "paragraphs": [
            "边秋画角怨金微，半夜对吹惊贼围。塞雁绕空秋不下，",
            "余韵袅空何处尽，戍天寥落晓星稀。"
        ],
        "notes": [
            ""
        ],
        "volume": "卷五百零六",
        "no#": 30
    },
    {
        "title": "梦乡",
        "author": "章孝标",
        "biography": "",
        "paragraphs": [
            "家住吴王旧苑东，屋头山水胜屏风。",
            "寻常梦在秋江上，钓艇游扬藕叶中。"
        ],
        "notes": [
            ""
        ],
        "volume": "卷五百零六",
        "no#": 31
    },
    {
        "title": "织绫词",
        "author": "章孝标",
        "biography": "",
        "paragraphs": [
            "去年蚕恶绫帛贵，官急无丝织红泪。残经脆纬不通梭，",
            "瑶台雪里鹤张翅，禁苑风前梅折枝。不学邻家妇慵懒，"
        ],
        "notes": [
            ""
        ],
        "volume": "卷五百零六",
        "no#": 32
    },
    {
        "title": "诸葛武侯庙",
        "author": "章孝标",
        "biography": "",
        "paragraphs": [
            "木牛零落阵图残，山姥烧钱古柏寒。",
            "七纵七擒何处在，茅花枥叶盖神坛。"
        ],
        "notes": [
            ""
        ],
        "volume": "卷五百零六",
        "no#": 33
    },
    {
        "title": "长安秋夜",
        "author": "章孝标",
        "biography": "",
        "paragraphs": [
            "田家无五行，水旱卜蛙声。牛犊乘春放，儿童候暖耕。",
            "池塘烟未起，桑柘雨初晴。步晚香醪熟，村村自送迎。"
        ],
        "notes": [
            ""
        ],
        "volume": "卷五百零六",
        "no#": 34
    },
    {
        "title": "钱塘赠武翊黄",
        "author": "章孝标",
        "biography": "",
        "paragraphs": [
            "曾将心剑作戈矛，一战名场造化愁。花锦文章开四面，",
            "时伴庾公看海月，好吟诗断望潮楼。"
        ],
        "notes": [
            ""
        ],
        "volume": "卷五百零六",
        "no#": 35
    },
    {
        "title": "风不鸣条",
        "author": "章孝标",
        "biography": "",
        "paragraphs": [
            "旭日悬清景，微风在绿条。入松声不发，过柳影空摇。",
            "长养应潜变，扶疏每暗飘。有林时杳杳，无树暂萧萧。",
            "慢逐清烟散，轻和瑞气饶。丰年知有待，歌咏美唐尧。"
        ],
        "notes": [
            ""
        ],
        "volume": "卷五百零六",
        "no#": 36
    },
    {
        "title": "贻美人",
        "author": "章孝标",
        "biography": "",
        "paragraphs": [
            "诸侯帐下惯新妆，皆怯刘家薄媚娘。宝髻巧梳金翡翠，",
            "何事不归巫峡去，故来人世断人肠。"
        ],
        "notes": [
            ""
        ],
        "volume": "卷五百零六",
        "no#": 37
    },
    {
        "title": "闻云中唳鹤",
        "author": "章孝标",
        "biography": "",
        "paragraphs": [
            "久在青田唳，天高忽暂闻。翩翩萦碧落，嘹唳入重云。",
            "出谷莺何待，鸣岐凤欲群。九皋宁足道，此去透絪缊。"
        ],
        "notes": [
            ""
        ],
        "volume": "卷五百零六",
        "no#": 38
    },
    {
        "title": "柘枝",
        "author": "章孝标",
        "biography": "",
        "paragraphs": [
            "柘枝初出鼓声招，花钿罗衫耸细腰。移步锦靴空绰约，",
            "只恐相公看未足，便随风雨上青霄。"
        ],
        "notes": [
            ""
        ],
        "volume": "卷五百零六",
        "no#": 39
    },
    {
        "title": "上太皇先生",
        "author": "章孝标",
        "biography": "",
        "paragraphs": [
            "颢气贯精神，苍崖老姓名。烟霞空送景，水木苦无情。",
            "㔉药云根断，眠花石面平。折松开月色，决水放秋声。",
            "颜为忘忧嫩，身缘绝粒轻。围棋看局势，对镜戮妖精。",
            "过海量鲸力，归天算鹤程。露凝钟乳冷，风定玉箫清。",
            "坐觉衣裳古，行疑羽翼生。应怜市朝客，开眼锁浮荣。"
        ],
        "notes": [
            ""
        ],
        "volume": "卷五百零六",
        "no#": 40
    },
    {
        "title": "破山水屏风",
        "author": "章孝标",
        "biography": "",
        "paragraphs": [
            "时人嫌古画，倚壁不曾收。雨滴胶山断，风吹绢海秋。",
            "残云飞屋里，片水落床头。尚胜凡花鸟，君能补缀休。"
        ],
        "notes": [
            ""
        ],
        "volume": "卷五百零六",
        "no#": 41
    },
    {
        "title": "览杨校书文卷",
        "author": "章孝标",
        "biography": "",
        "paragraphs": [
            "跪伸霜素剖琅玕，身堕瑶池魄暗寒。红锦晚开云母殿，",
            "谁有轩辕古铜片，为持相并照妖看。"
        ],
        "notes": [
            ""
        ],
        "volume": "卷五百零六",
        "no#": 42
    },
    {
        "title": "送陈校书赴蔡州幕",
        "author": "章孝标",
        "biography": "",
        "paragraphs": [
            "天假纵横入幕筹，东南顿减一方忧。行赍健笔辞天阁，",
            "此行领取从军乐，莫虑功名不拜侯。"
        ],
        "notes": [
            ""
        ],
        "volume": "卷五百零六",
        "no#": 43
    },
    {
        "title": "少年行",
        "author": "章孝标",
        "biography": "",
        "paragraphs": [
            "平明小猎出中军，异国名香满袖熏。画榼倒悬鹦鹉嘴，",
            "落日胡姬楼上饮，风吹箫管满楼闻。"
        ],
        "notes": [
            ""
        ],
        "volume": "卷五百零六",
        "no#": 44
    },
    {
        "title": "蜀中赠广上人",
        "author": "章孝标",
        "biography": "",
        "paragraphs": [
            "曾持麈尾引金根，万乘前头草五言。疏讲青龙归禁苑，",
            "今日西川无子美，诗风又起浣花村。"
        ],
        "notes": [
            ""
        ],
        "volume": "卷五百零六",
        "no#": 45
    },
    {
        "title": "和顾校书新开井",
        "author": "章孝标",
        "biography": "",
        "paragraphs": [
            "霜锸破桐阴，青丝试浅深。月轮开地脉，镜面写天心。",
            "碧甃花千片，香泉乳百寻。欲知争汲引，听取辘轳音。"
        ],
        "notes": [
            ""
        ],
        "volume": "卷五百零六",
        "no#": 46
    },
    {
        "title": "游云际寺",
        "author": "章孝标",
        "biography": "",
        "paragraphs": [
            "衫袖拂青冥，推鞍上翠屏。尘埃辞马尾，城阙入窗棂。",
            "云领浮名去，钟撞大梦醒。茫茫山下事，满眼送流萍。"
        ],
        "notes": [
            ""
        ],
        "volume": "卷五百零六",
        "no#": 47
    },
    {
        "title": "赠刘宽夫昆季",
        "author": "章孝标",
        "biography": "",
        "paragraphs": [
            "文聚星辰衣彩霞，问谁兄弟是刘家。雁行云掺参差翼，",
            "曾穷晋汉儒林传，龙虎虽多未足夸。"
        ],
        "notes": [
            ""
        ],
        "volume": "卷五百零六",
        "no#": 48
    },
    {
        "title": "赠杭州严史君",
        "author": "章孝标",
        "biography": "",
        "paragraphs": [
            "州青县白浙河𣸣，饱向苍龙阙下闻。鼓角自严寒海月，",
            "长恐抱辕留不住，九天鸳鹭待成群。"
        ],
        "notes": [
            ""
        ],
        "volume": "卷五百零六",
        "no#": 49
    },
    {
        "title": "题朱秀城南亭子",
        "author": "章孝标",
        "biography": "",
        "paragraphs": [
            "朱家亭子象悬匏，阶莹青莎栋剪茆。瘿挂眼开欺鸲鹆，",
            "土木欲知精洁处，社天归燕怯安巢。"
        ],
        "notes": [
            ""
        ],
        "volume": "卷五百零六",
        "no#": 50
    },
    {
        "title": "上西川王尚书",
        "author": "章孝标",
        "biography": "",
        "paragraphs": [
            "人人入蜀谒文翁，妍丑终须露镜中。诗景荒凉难道合，",
            "下客低头来又去，暗堆冰炭在深衷。"
        ],
        "notes": [
            ""
        ],
        "volume": "卷五百零六",
        "no#": 51
    },
    {
        "title": "骆谷行",
        "author": "章孝标",
        "biography": "",
        "paragraphs": [
            "扪云袅栈入青冥，鞿马铃骡傍日星。仰踏剑棱梯万仞，",
            "若比争名求利处，寻思此路却安宁。"
        ],
        "notes": [
            ""
        ],
        "volume": "卷五百零六",
        "no#": 52
    },
    {
        "title": "初及第归酬孟元翊见赠",
        "author": "章孝标",
        "biography": "",
        "paragraphs": [
            "六年衣破帝城尘，一日天池水脱鳞。未有片言惊后辈，",
            "何幸致诗相慰贺，东归花发杏桃春。"
        ],
        "notes": [
            ""
        ],
        "volume": "卷五百零六",
        "no#": 53
    },
    {
        "title": "淮南李相公绅席上赋春雪",
        "author": "章孝标",
        "biography": "",
        "paragraphs": [
            "六出花飞处处飘，粘窗著砌上寒条。",
            "朱门到晓难盈尺，尽是三军喜气消。"
        ],
        "notes": [
            ""
        ],
        "volume": "卷五百零六",
        "no#": 54
    },
    {
        "title": "及第后寄广陵故人",
        "author": "章孝标",
        "biography": "",
        "paragraphs": [
            "及第全胜十政官，金鞍镀了出长安。",
            "马头渐入扬州郭，为报时人洗眼看。"
        ],
        "notes": [
            ""
        ],
        "volume": "卷五百零六",
        "no#": 55
    },
    {
        "title": "小松",
        "author": "章孝标",
        "biography": "",
        "paragraphs": [
            "爪叶鳞条龙不盘，梳风幕翠一庭寒。",
            "莫言只是人长短，须作浮云向上看。"
        ],
        "notes": [
            ""
        ],
        "volume": "卷五百零六",
        "no#": 56
    },
    {
        "title": "宫词",
        "author": "章孝标",
        "biography": "",
        "paragraphs": [
            "明日銮舆欲向东，守宫金翠带愁红。",
            "九门佳气已西去，千里花开一夜风。"
        ],
        "notes": [
            ""
        ],
        "volume": "卷五百零六",
        "no#": 57
    },
    {
        "title": "题杭州樟亭驿",
        "author": "章孝标",
        "biography": "",
        "paragraphs": [
            "樟亭驿上题诗客，一半寻为山下尘。",
            "世事日随流水去，红花还似白头人。"
        ],
        "notes": [
            ""
        ],
        "volume": "卷五百零六",
        "no#": 58
    },
    {
        "title": "刘侍中宅盘花紫蔷薇",
        "author": "章孝标",
        "biography": "",
        "paragraphs": [
            "真宰偏饶丽景家，当春盘出带根霞。",
            "从开一朵朝衣色，免踏尘埃看杂花。"
        ],
        "notes": [
            ""
        ],
        "volume": "卷五百零六",
        "no#": 59
    },
    {
        "title": "题东林寺寄江州李员外",
        "author": "章孝标",
        "biography": "",
        "paragraphs": [
            "山势棱层入杳冥，寺形高下趁山行。象牙床坐莲花佛，",
            "门前更有清江水，便是浔阳太守厅。"
        ],
        "notes": [
            ""
        ],
        "volume": "卷五百零六",
        "no#": 60
    },
    {
        "title": "玄都观栽桃十韵",
        "author": "章孝标",
        "biography": "",
        "paragraphs": [
            "驱使鬼神功，攒栽万树红。熏香丹凤阙，妆点紫琼宫。",
            "宝帐重庶日，妖金遍累空。色然烧药火，影舞步虚风。",
            "粉扑青牛过，枝惊白鹤冲。拜星春锦上，服食晚霞中。",
            "棋局阴长合，箫声秘不通。艳阳迷俗客，幽邃失壶公。",
            "根柢终磐石，桑麻自转蓬。求师饱灵药，他日访辽东。"
        ],
        "notes": [
            ""
        ],
        "volume": "卷五百零六",
        "no#": 61
    },
    {
        "title": "僧院小松",
        "author": "章孝标",
        "biography": "",
        "paragraphs": [
            "抛杉背柏冷僧帘，锁月梳风出殿簷。",
            "还似天台新雨后，小峰云外碧尖尖。"
        ],
        "notes": [
            ""
        ],
        "volume": "卷五百零六",
        "no#": 62
    },
    {
        "title": "春原早望",
        "author": "章孝标",
        "biography": "",
        "paragraphs": [
            "一忝乡书荐，长安未得回。年光逐渭水，春色上秦台。",
            "燕掠平芜去，人冲细雨来。东风生故里，又过几花开。"
        ],
        "notes": [
            ""
        ],
        "volume": "卷五百零六",
        "no#": 63
    },
    {
        "title": "西山广福院",
        "author": "章孝标",
        "biography": "",
        "paragraphs": [
            "野寺孤峰上，危楼耸翠微。卷帘沧海近，洗钵白云飞。",
            "竹影临经案，松花点衲衣。日斜登望处，湖畔一僧归。"
        ],
        "notes": [
            ""
        ],
        "volume": "卷五百零六",
        "no#": 64
    },
    {
        "title": "游地肺",
        "author": "章孝标",
        "biography": "",
        "paragraphs": [
            "市朝扰扰千古，林壑冥冥四贤。黄鹤不归丹灶，",
            "高迹无人更蹑，碧峰寥落孤烟。"
        ],
        "notes": [
            ""
        ],
        "volume": "卷五百零六",
        "no#": 65
    },
    {
        "title": "八月",
        "author": "章孝标",
        "biography": "",
        "paragraphs": [
            "徙倚仙居绕翠楼，分明宫漏静兼秋。",
            "长安夜夜家家月，几处笙歌几处愁。"
        ],
        "notes": [
            ""
        ],
        "volume": "卷五百零六",
        "no#": 66
    },
    {
        "title": "题紫微山上方",
        "author": "章孝标",
        "biography": "",
        "paragraphs": [
            "地势连沧海，山名号紫微。景闲僧坐久，路僻客来稀。",
            "峡影云相照，河流石自围。尘喧都不到，安得此忘归。"
        ],
        "notes": [
            ""
        ],
        "volume": "卷五百零六",
        "no#": 67
    }
]