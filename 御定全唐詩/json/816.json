[
    {
        "title": "奉酬袁使君高春游鹡鸰峰兰若见怀",
        "author": "皎然",
        "biography": "",
        "paragraphs": [
            "鹡鸰中峰近，高奇古人遗。常欲乞此地，养松挂藤丝。",
            "昨闻双旌出，一川花满时。恨无翔云步，远赴关山期。",
            "跻险与谁赏，折芳应自怡。遥知忘归趣，喜得春景迟。",
            "已见郢人唱，新题石门诗。"
        ],
        "notes": [
            ""
        ],
        "volume": "卷八百一十六",
        "no#": 1
    },
    {
        "title": "答裴济从事",
        "author": "皎然",
        "biography": "",
        "paragraphs": [
            "迟迟云鹤意，奋翅知有期。三秉纲纪局，累登清白资。",
            "应怀青塘居，蕙草没前墀。旧月照秋水，废田留故陂。",
            "至今高风在，为君吹桂枝。昨逢洞庭客，果得故人诗。",
            "何异王内史，来招道林师。欲携山侣出，难与白云辞。"
        ],
        "notes": [
            ""
        ],
        "volume": "卷八百一十六",
        "no#": 2
    },
    {
        "title": "白云上人精舍寻杼山禅师兼示崔子向何山道上人",
        "author": "皎然",
        "biography": "",
        "paragraphs": [
            "望远涉寒水，怀人在幽境。为高皎皎姿，及爱苍苍岭。",
            "果见栖禅子，潺湲灌真顶。积疑一念破，澄息万缘静。",
            "世事花上尘，惠心空中境。清闲诱我性，遂使肠虑屏。",
            "许共林客游，欲从山王请。木栖无名树，水汲忘机井。",
            "持此一日高，未肯谢箕颍。夕霁山态好，空月生俄顷。",
            "识妙聆细泉，悟深涤清茗。此心谁得失，笑向西林永。"
        ],
        "notes": [
            ""
        ],
        "volume": "卷八百一十六",
        "no#": 3
    },
    {
        "title": "酬薛员外谊苦热行见寄",
        "author": "皎然",
        "biography": "",
        "paragraphs": [
            "六月金数伏，兹辰日在庚。炎曦烁肌肤，毒雾昏性情。",
            "安得奋轻翮，超遥出云征。不知天地心，如何匠生成。",
            "火德烧百卉，瑶草不及荣。省客当此时，忽贻怀中琼。",
            "捧玩烦袂涤，啸歌美风生。迟君佐元气，调使四序平。",
            "中令霜不祓，大余气常贞。江南诗骚客，休吟苦热行。"
        ],
        "notes": [
            ""
        ],
        "volume": "卷八百一十六",
        "no#": 4
    },
    {
        "title": "采实心竹杖寄赠李萼侍御",
        "author": "皎然",
        "biography": "",
        "paragraphs": [
            "竹杖裁碧鲜，步林赏高直。实心去内矫，全节无外饰。",
            "行药聊自持，扶危资尔力。初生在榛莽，孤秀岂封殖。",
            "干雪不死枝，赠君期君识。"
        ],
        "notes": [
            ""
        ],
        "volume": "卷八百一十六",
        "no#": 5
    },
    {
        "title": "酬薛员外谊见戏一首",
        "author": "皎然",
        "biography": "",
        "paragraphs": [
            "方知正始作，丽掩碧云诗。文彩盈怀袖，风规发咏思。",
            "遗弓逢大敌，摩垒怯偏师。频有移书让，多惭系组迟。",
            "浅才迂且拙，虚誉喜还疑。犹倚披沙鉴，长歌向子期。"
        ],
        "notes": [
            ""
        ],
        "volume": "卷八百一十六",
        "no#": 6
    },
    {
        "title": "奉酬李中丞洪湖州西亭即事见寄兼呈吴冯处士…长史",
        "author": "皎然",
        "biography": "",
        "paragraphs": [
            "爱君溪上住，迟月开前扃。山火照书卷，野风吹酒瓶。",
            "为谁留此物，意在眼中青。樵子逗烟墅，渔翁宿沙汀。",
            "主人非楚客，莫谩讥独醒。宿昔邢城功，道高心已冥。",
            "贪将到处士，放醉乌家亭。"
        ],
        "notes": [
            ""
        ],
        "volume": "卷八百一十六",
        "no#": 7
    },
    {
        "title": "苕溪草堂自大历三年夏新营洎秋及春…四十三韵",
        "author": "皎然",
        "biography": "",
        "paragraphs": [
            "万虑皆可遗，爱山情不易。自从东溪住，始与人群隔。",
            "应物非宿心，遗身是吾策。先民崆峒子，沦景事金液。",
            "绮里犹近名，于陵未泯迹。吾师逆流教，禅隐殊古昔。",
            "洗足临潺湲，销声寄松柏。缃荷采堪服，柔草持可席。",
            "道心制野猿，法语授幽客。境净万象真，寄目皆有益。",
            "原上无情花，山中听经石。竹生自萧散，云性常洁白。",
            "却见羁世人，远高摩霄翮。达贤观此意，烦想遂冰蘖。",
            "伊予战苦胜，览境情不溺。智以动念昏，功由无心积。",
            "形骸尔何有，生死谁所戚。为与胜悟冥，不忧颓龄迫。",
            "春风自骀荡，禅地常阒寂。掷劄成柳枝，溉瓶养泉脉。",
            "道人知止足，盥漱聊自适。学外见古贤，颇令我心惕。",
            "眇绵云官世，梦幻羽陵籍。鬼箓徒相矜，九原谁家宅。",
            "俗情封浅近，至理昧尧蹠。蹈善嗟沈冥，履仁伤堙厄。",
            "匠心圣亦尤，攻异天见责。试以慧眼观，斯言谅可觌。",
            "外事非吾道，忘缘倦所历。中宵废耳目，形静神不役。",
            "色天夜清迥，花漏时滴沥。东风吹杉梧，幽月到石壁。",
            "此中一悟心，可与千载敌。故交徒好我，筐中无咫尺。",
            "潘生入空门，祖师传秘赜。汤子自天德，精诣功不僻。",
            "放世与成名，两图在所择。吾高鸱夷子，身退无瑕摘。",
            "吾嘉鲁仲连，功成弃珪璧。二贤兼彼才，晚节何感激。",
            "不然作山计，改服我下泽。君隳元亮冠，我脱潜师屐。",
            "倚卧高松根，共逃金闺籍。"
        ],
        "notes": [
            ""
        ],
        "volume": "卷八百一十六",
        "no#": 8
    },
    {
        "title": "答裴集、阳伯明二贤各垂赠二十韵今以一章用酬两作",
        "author": "皎然",
        "biography": "",
        "paragraphs": [
            "知音如琼枝，天生为予有。攀折若无阶，何殊天上柳。",
            "裴生清通嗣，阳子盛德后。诗名比元长，赋体凌延寿。",
            "珠生骊龙颔，或生灵蛇口。何似双琼章，英英曜吾手。",
            "白日不可污，清源肯容垢。持此山上心，待君忘情友。",
            "且伴丘壑赏，未随名宦诱。坐石代琼茵，制荷捐艾绶。",
            "清宵集我寺，烹茗开禅牖。发论教可垂，正文言不朽。",
            "白云供诗用，清吹生座右。不嫌逸令醉，莫试仙壶酒。",
            "皎皎寻阳隐，千年可为偶。一从汉道平，世事无纷纠。",
            "星文齐七政，天轴明二斗。召士扬弓旌，知君在林薮。",
            "莫学颍阳子，请师高山叟。出处藩我君，还来会厓阜。"
        ],
        "notes": [
            ""
        ],
        "volume": "卷八百一十六",
        "no#": 9
    },
    {
        "title": "答豆卢居士春夜游东园见怀",
        "author": "皎然",
        "biography": "",
        "paragraphs": [
            "春意赏不足，承夕步东园。事表精虑远，月中华木繁。",
            "开襟寄清景，遐想属空门。安得𫄥芳屣，看君幽径萱。"
        ],
        "notes": [
            ""
        ],
        "volume": "卷八百一十六",
        "no#": 10
    },
    {
        "title": "寄崔万芳夔",
        "author": "皎然",
        "biography": "",
        "paragraphs": [
            "气杀高隼击，惜芳步寒林。风摇苍琅根，霜剪荍y9心。",
            "归思忽眇眇，佳气亦沉沉。我身岂遐远，如隔湘汉深。",
            "事迩智莫及，愿乖情不任。迟君忘言侣，一笑开吾襟。"
        ],
        "notes": [
            ""
        ],
        "volume": "卷八百一十六",
        "no#": 11
    },
    {
        "title": "访朱放山人",
        "author": "皎然",
        "biography": "",
        "paragraphs": [
            "野人未相识，何处异乡隔。昨逢云阳信，教向云阳觅。",
            "空闻天上风，飘飖不可觌。应非矍铄翁，或是沧浪客。",
            "早晚从我游，共携春山策。"
        ],
        "notes": [
            ""
        ],
        "volume": "卷八百一十六",
        "no#": 12
    },
    {
        "title": "晚冬废溪东寺怀李司直纵",
        "author": "皎然",
        "biography": "",
        "paragraphs": [
            "废溪无人迹，益见离思深。归来始昨日，恍惚惊岁阴。",
            "清想属遥夜，圆景当空林。宿昔月未改，何如故人心。",
            "游从间芳趾，摇落栖寒岑。眇眇湖上别，含情初至今。",
            "道流安寂寞，世路倦岖嵚。此意欲谁见，怀贤独难任。",
            "徽声反冥默，夕籁何哀吟。禅念破离梦，吾师诫援琴。",
            "耿耿已及旦，曷由开此襟。幽期谅未偶，胜境徒自寻。",
            "安得西归云，因之传素音。"
        ],
        "notes": [
            ""
        ],
        "volume": "卷八百一十六",
        "no#": 13
    },
    {
        "title": "兵后与故人别，予西上，至今在扬楚，因有是寄",
        "author": "皎然",
        "biography": "",
        "paragraphs": [
            "日月不相待，思君魂屡惊。草玄寄扬子，作赋得芜城。",
            "温温独游迹，遥遥相望情。淮上春草歇，楚子秋风生。",
            "辟士天下尽，君何独屏营。运开应佐世，业就可成名。",
            "谁借楚山住，年年事耦耕。"
        ],
        "notes": [
            ""
        ],
        "volume": "卷八百一十六",
        "no#": 14
    },
    {
        "title": "因游支硎寺寄邢端公",
        "author": "皎然",
        "biography": "",
        "paragraphs": [
            "大厦资多士，抡材得豫章。清门推问望，早岁骋康庄。",
            "作用方开物，声名久擅场。丹延分塞郡，宿昔领戎行。",
            "始驭屏星乘，旋阴蔽茀棠。朝端瞻鹗立，关右仰鹰扬。",
            "威令兼宁朔，英声重护羌。三军成父子，杂虏避封疆。",
            "身执金吾贵，时遭宝运昌。雍容持汉槊，肃穆卫周堂。",
            "排难知臣节，攻疑定国章。一言明大义，千载揖休光。",
            "践职勋庸列，修躬志行彰。优游应慕陆，止足定师张。",
            "中扆怀殊政，南州伫小康。仁为桂江雨，威是柏台霜。",
            "謇谔言无隐，公忠祸不防。谴深辞紫禁，恩在副朱方。",
            "切玉锋休淬，垂天翅罢翔。论文征贾马，述隐许求羊。",
            "肘后看金碧，腰间笑水苍。诗题白羽扇，酒挈绿油囊。",
            "旷达机何有，深沈器莫量。时应登古寺，佳趣在春冈。",
            "止水准香砌，鲜云满石床。山情何寂乐，尘世自飞扬。",
            "已遇炉峰社，还思缉蕙房。外心亲地主，内学事空王。",
            "花会宜春浅，禅游喜夜凉。高明依月境，萧散蹑庭芳。",
            "得道殊秦佚，隳名似楚狂。余生于此足，不欲返韶阳。"
        ],
        "notes": [
            ""
        ],
        "volume": "卷八百一十六",
        "no#": 15
    },
    {
        "title": "同诸公奉侍祭岳渎使大理卢幼平自会稽回经平望…不至",
        "author": "皎然",
        "biography": "",
        "paragraphs": [
            "望祀崇周典，皇华出汉庭。紫泥颁会计，玄酒荐芳馨。",
            "圣虑多虔肃，斋心合至灵。占祥刊史竹，筮日数尧蓂。",
            "礼秩加新命，朝章笃理刑。敷诚通北阙，遗爱在南亭。",
            "苕水思曾泛，矶山忆重经。清风门客仰，佳颂国人听。",
            "攀桂留卿月，征文待使星。春郊回驷牡，遥识故林青。"
        ],
        "notes": [
            ""
        ],
        "volume": "卷八百一十六",
        "no#": 16
    },
    {
        "title": "早秋桐庐思归示道谚上人",
        "author": "皎然",
        "biography": "",
        "paragraphs": [
            "桐江秋信早，忆在故山时。静夜风鸣磬，无人竹扫墀。",
            "猿来触净水，鸟下啄寒梨。可即关吾事，归心自有期。"
        ],
        "notes": [
            ""
        ],
        "volume": "卷八百一十六",
        "no#": 17
    },
    {
        "title": "劳劳山居寄呈吴处士",
        "author": "皎然",
        "biography": "",
        "paragraphs": [
            "山事由来别，只应中老身。寒园扫绽栗，秋浪拾干薪。",
            "领鹤闲书竹，夸云笑向人。俗家相去远，野水作东邻。"
        ],
        "notes": [
            ""
        ],
        "volume": "卷八百一十六",
        "no#": 18
    },
    {
        "title": "寄报德寺从上人",
        "author": "皎然",
        "biography": "",
        "paragraphs": [
            "宗流许身子，物表养高闲。空色清凉寺，秋声鼓吹山。",
            "看心水磬后，行道雨花间。七叶翻章句，时时启义关。"
        ],
        "notes": [
            ""
        ],
        "volume": "卷八百一十六",
        "no#": 19
    },
    {
        "title": "山中月夜寄无锡长官",
        "author": "皎然",
        "biography": "",
        "paragraphs": [
            "湖上凉风早，双峰月色秋。遥知秣陵令，今夜在西楼。",
            "别叶萧萧下，含霜处处流。如何共清景，异县不同游。"
        ],
        "notes": [
            ""
        ],
        "volume": "卷八百一十六",
        "no#": 20
    },
    {
        "title": "奉贺颜使君真卿二十八郎隔绝自河北远归",
        "author": "皎然",
        "biography": "",
        "paragraphs": [
            "相失值氛烟，才应掌上年。久离惊貌长，多难喜身全。",
            "比信尚书重，如威太守怜。满庭看玉树，更有一枝连。"
        ],
        "notes": [
            ""
        ],
        "volume": "卷八百一十六",
        "no#": 21
    },
    {
        "title": "题湖上兰若示清会上人",
        "author": "皎然",
        "biography": "",
        "paragraphs": [
            "峰心惠忍寺，嵊顶谢公山。何似南湖近，芳洲一亩间。",
            "意中云木秀，事外水堂闲。永日无人到，时看独鹤还。"
        ],
        "notes": [
            ""
        ],
        "volume": "卷八百一十六",
        "no#": 22
    },
    {
        "title": "秋宵书事寄吴凭处士",
        "author": "皎然",
        "biography": "",
        "paragraphs": [
            "真性在方丈，寂寥无四邻。秋天月色正，清夜道心真。",
            "大梦观前事，浮名悟此身。不知庭树意，荣落感何人。"
        ],
        "notes": [
            ""
        ],
        "volume": "卷八百一十六",
        "no#": 23
    },
    {
        "title": "题山壁示道维上人",
        "author": "皎然",
        "biography": "",
        "paragraphs": [
            "独居何意足，山色在前门。身野长无事，心冥自不言。",
            "闲行数乱竹，静坐照清源。物外从知少，禅徒不耐烦。"
        ],
        "notes": [
            ""
        ],
        "volume": "卷八百一十六",
        "no#": 24
    },
    {
        "title": "晚秋登佛川南峰怀裴例",
        "author": "皎然",
        "biography": "",
        "paragraphs": [
            "登岭望落日，眇然伤别魂。亭皋秋色遍，游子在荆门。",
            "世故东西客，山空断续猿。此心谁复见，寂寞偶芳荪。"
        ],
        "notes": [
            ""
        ],
        "volume": "卷八百一十六",
        "no#": 25
    },
    {
        "title": "访陆处士羽",
        "author": "皎然",
        "biography": "",
        "paragraphs": [
            "太湖东西路，吴主古山前。所思不可见，归鸿自翩翩。",
            "何山赏春茗，何处弄春泉。莫是沧浪子，悠悠一钓船。"
        ],
        "notes": [
            ""
        ],
        "volume": "卷八百一十六",
        "no#": 26
    },
    {
        "title": "酬李侍御萼题看心道场赋以眉毛肠心牙等五字",
        "author": "皎然",
        "biography": "",
        "paragraphs": [
            "我法从谁悟，心师是贯花。三尘观种子，一雨发萌牙。",
            "定起轮灯缺，宵分印月斜。了空如藏史，始肯会禅家。"
        ],
        "notes": [
            ""
        ],
        "volume": "卷八百一十六",
        "no#": 27
    },
    {
        "title": "酬姚补阙南仲云溪馆中戏题随书见寄",
        "author": "皎然",
        "biography": "",
        "paragraphs": [
            "寺溪临使府，风景借仁祠。补衮周官贵，能名汉主思。",
            "卧云知独处，望月忆同时。忽枉缄中赠，琼瑶满手持。"
        ],
        "notes": [
            ""
        ],
        "volume": "卷八百一十六",
        "no#": 28
    },
    {
        "title": "春夜期裴都曹济集心上人院不至",
        "author": "皎然",
        "biography": "",
        "paragraphs": [
            "东林期隐吏，日月为虚盈。远望浮云隔，空怜定水清。",
            "逍遥方外侣，荏苒府中情。渐听寒鞞发，渊渊在郡城。"
        ],
        "notes": [
            ""
        ],
        "volume": "卷八百一十六",
        "no#": 29
    },
    {
        "title": "和裴少府怀京兄弟",
        "author": "皎然",
        "biography": "",
        "paragraphs": [
            "宦游三楚外，家在五陵原。凉夜多归梦，秋风满故园。",
            "北书无远信，西候独伤魂。空念青门别，殷勤岐路言。"
        ],
        "notes": [
            ""
        ],
        "volume": "卷八百一十六",
        "no#": 30
    },
    {
        "title": "和阎士和望池月答人",
        "author": "皎然",
        "biography": "",
        "paragraphs": [
            "片月忽临池，双蛾忆画时。光浮空似粉，影散不成眉。",
            "孤枕应惊梦，寒林正入帷。情知两处望，莫怨独相思。"
        ],
        "notes": [
            ""
        ],
        "volume": "卷八百一十六",
        "no#": 31
    },
    {
        "title": "遥和尘外上人与陆澧夜集山寺问涅盘义兼赏陆生文卷",
        "author": "皎然",
        "biography": "",
        "paragraphs": [
            "共是竹林贤，心从贝叶传。说经看月喻，开卷爱珠连。",
            "清净遥城外，萧疏古塔前。应随北山子，高顶枕云眠。"
        ],
        "notes": [
            ""
        ],
        "volume": "卷八百一十六",
        "no#": 32
    },
    {
        "title": "春日和卢使君幼平开元寺听妙奘上人讲",
        "author": "皎然",
        "biography": "",
        "paragraphs": [
            "仁圣垂文在，虚空日月悬。陵迟追哲匠，宗旨发幽诠。",
            "法受诸侯请，心教四子传。春生雪山草，香下棘林天。",
            "顾我从今日，闻经悟宿缘。凉山万里去，应为教犹偏。"
        ],
        "notes": [
            ""
        ],
        "volume": "卷八百一十六",
        "no#": 33
    },
    {
        "title": "答李侍御问",
        "author": "皎然",
        "biography": "",
        "paragraphs": [
            "入道曾经离乱前，长干古寺住多年。爱贫唯制莲花足，",
            "身外空名何足问，吾心已出第三禅。"
        ],
        "notes": [
            ""
        ],
        "volume": "卷八百一十六",
        "no#": 34
    },
    {
        "title": "奉酬李员外使君嘉佑苏台屏营居春首有怀",
        "author": "皎然",
        "biography": "",
        "paragraphs": [
            "昔岁为邦初未识，今朝休沐始相亲。移家水巷贫依静，",
            "登临许作烟霞伴，高在方袍间幅巾。"
        ],
        "notes": [
            ""
        ],
        "volume": "卷八百一十六",
        "no#": 35
    },
    {
        "title": "和李舍人使君纾题云明府道室",
        "author": "皎然",
        "biography": "",
        "paragraphs": [
            "许令如今道姓云，曾经西岳事桐君。流霞手把应怜寿，",
            "桂阳亦是神仙守，分别无嗟两地分。"
        ],
        "notes": [
            ""
        ],
        "volume": "卷八百一十六",
        "no#": 36
    },
    {
        "title": "奉和陆中丞使君长源寒食日作",
        "author": "皎然",
        "biography": "",
        "paragraphs": [
            "寒食江天气最清，庾公晨望动高情。因逢内火千家静，",
            "腰章本郡谁相似，数日临人政已成。"
        ],
        "notes": [
            ""
        ],
        "volume": "卷八百一十六",
        "no#": 37
    },
    {
        "title": "奉酬袁使君送陆灞却回期道寺院",
        "author": "皎然",
        "biography": "",
        "paragraphs": [
            "欲别湖上客，暮期西林还。高歌风音表，放舟月色间。",
            "更人莫报夜，禅阁本无关。"
        ],
        "notes": [
            ""
        ],
        "volume": "卷八百一十六",
        "no#": 38
    },
    {
        "title": "招韩武康章",
        "author": "皎然",
        "biography": "",
        "paragraphs": [
            "山僧虽不饮，酤酒引陶潜。此意无人别，多为俗士嫌。"
        ],
        "notes": [
            ""
        ],
        "volume": "卷八百一十六",
        "no#": 39
    },
    {
        "title": "秋居法华寺下院望高顶赠如献上人",
        "author": "皎然",
        "biography": "",
        "paragraphs": [
            "峰色秋天见，松声静夜闻。影孤长不出，行道在寒云。"
        ],
        "notes": [
            ""
        ],
        "volume": "卷八百一十六",
        "no#": 40
    },
    {
        "title": "赠韦早陆羽",
        "author": "皎然",
        "biography": "",
        "paragraphs": [
            "只将陶与谢，终日可忘情。不欲多相识，逢人懒道名。"
        ],
        "notes": [
            ""
        ],
        "volume": "卷八百一十六",
        "no#": 41
    },
    {
        "title": "戏呈薛彝",
        "author": "皎然",
        "biography": "",
        "paragraphs": [
            "山僧不厌野，才子会须狂。何处销君兴，春风摆绿杨。"
        ],
        "notes": [
            ""
        ],
        "volume": "卷八百一十六",
        "no#": 42
    },
    {
        "title": "赠颜主簿",
        "author": "皎然",
        "biography": "",
        "paragraphs": [
            "汉家仪礼盛，名教出诸颜。更见尚书后，能文在子山。"
        ],
        "notes": [
            ""
        ],
        "volume": "卷八百一十六",
        "no#": 43
    },
    {
        "title": "赠融上人",
        "author": "皎然",
        "biography": "",
        "paragraphs": [
            "常爱西林寺，池中月出时。芭蕉一片叶，书取寄吾师。"
        ],
        "notes": [
            ""
        ],
        "volume": "卷八百一十六",
        "no#": 44
    },
    {
        "title": "听寒更寄朱兵曹巨川",
        "author": "皎然",
        "biography": "",
        "paragraphs": [
            "欹枕听寒更，寒更发还住。一夜千万声，几声到君处。"
        ],
        "notes": [
            ""
        ],
        "volume": "卷八百一十六",
        "no#": 45
    },
    {
        "title": "早春书怀寄李少府仲宣",
        "author": "皎然",
        "biography": "",
        "paragraphs": [
            "早年初问法，因悟目中花。忽值胡雏起，芟夷若乱麻。",
            "脱身投彼岸，吊影念生涯。迹与空门合，心将世路赊。",
            "东田已芜没，南涧益伤嗟。崇替惊人事，凋残感物华。",
            "知君过我里，惆怅旧烟霞。"
        ],
        "notes": [
            ""
        ],
        "volume": "卷八百一十六",
        "no#": 46
    },
    {
        "title": "赠和评事判官",
        "author": "皎然",
        "biography": "",
        "paragraphs": [
            "廷评年少法家流，心似澄江月正秋。学究天人知远识，",
            "清白比来谁见赏，怜君独有富人侯。"
        ],
        "notes": [
            ""
        ],
        "volume": "卷八百一十六",
        "no#": 47
    },
    {
        "title": "酬秦系山人题赠",
        "author": "皎然",
        "biography": "",
        "paragraphs": [
            "云林出空乌未归，松吹时飘雨浴衣。",
            "石语花愁徒自诧，吾心见境尽为非。"
        ],
        "notes": [
            ""
        ],
        "volume": "卷八百一十六",
        "no#": 48
    },
    {
        "title": "酬秦系山人戏赠",
        "author": "皎然",
        "biography": "",
        "paragraphs": [
            "正论禅寂忽狂歌，莫是尘心颠倒多。",
            "白足行花曾不染，黄囊贮酒欲如何。"
        ],
        "notes": [
            ""
        ],
        "volume": "卷八百一十六",
        "no#": 49
    },
    {
        "title": "贻李汤",
        "author": "皎然",
        "biography": "",
        "paragraphs": [
            "茅氏常论七真记，壶公爱说三山事。宁知梅福在人间，",
            "山中玉笋是仙药，袖里素书题养生。愿随黄鹤一轻举，"
        ],
        "notes": [
            ""
        ],
        "volume": "卷八百一十六",
        "no#": 50
    },
    {
        "title": "述祖德赠湖上诸沈",
        "author": "皎然",
        "biography": "",
        "paragraphs": [
            "我祖文章有盛名，千年海内重嘉声。雪飞梁苑操奇赋，",
            "初看甲乙矜言语，对客偏能鸲鹆舞。饱用黄金无所求，",
            "岁晚高歌悲苦寒，空堂危坐百忧攒。昔时轩盖金陵下，",
            "谁见予心独飘泊，依山寄水似浮云。"
        ],
        "notes": [
            ""
        ],
        "volume": "卷八百一十六",
        "no#": 51
    },
    {
        "title": "舟行怀阎士和",
        "author": "皎然",
        "biography": "",
        "paragraphs": [
            "二月湖南春草遍，横山渡口花如霰。",
            "相思一日在孤舟，空见归云两三片。"
        ],
        "notes": [
            ""
        ],
        "volume": "卷八百一十六",
        "no#": 52
    },
    {
        "title": "赠张道士",
        "author": "皎然",
        "biography": "",
        "paragraphs": [
            "玉京真子名太一，因服日华心如日。",
            "此心不许世人知，只向仙宫未曾出。"
        ],
        "notes": [
            ""
        ],
        "volume": "卷八百一十六",
        "no#": 53
    },
    {
        "title": "戏呈吴冯",
        "author": "皎然",
        "biography": "",
        "paragraphs": [
            "世人不知心是道，只言道在他方妙。",
            "还如瞽者望长安，长安在西向东笑。"
        ],
        "notes": [
            ""
        ],
        "volume": "卷八百一十六",
        "no#": 54
    },
    {
        "title": "宿山寺寄李中丞洪",
        "author": "皎然",
        "biography": "",
        "paragraphs": [
            "偶来中峰宿，闲坐见真境。寂寂孤月心，亭亭圆泉影。",
            "□□□满山，花落始知静。从他半夜愁猿惊，"
        ],
        "notes": [
            ""
        ],
        "volume": "卷八百一十六",
        "no#": 55
    },
    {
        "title": "戏赠吴冯",
        "author": "皎然",
        "biography": "",
        "paragraphs": [
            "予读古人书，遂识古人面。不是识古人，邪正心自见。",
            "贵义轻财求俗誉，一钱与人便骄倨。昨朝为火今为冰，"
        ],
        "notes": [
            ""
        ],
        "volume": "卷八百一十六",
        "no#": 56
    },
    {
        "title": "感兴赠乌程李明府伯宜兼简诸秀才",
        "author": "皎然",
        "biography": "",
        "paragraphs": [
            "门前岘山近，无路可登陟。徒爱岘山高，仰之常叹息。",
            "不如松与桂，生在重岩侧。"
        ],
        "notes": [
            ""
        ],
        "volume": "卷八百一十六",
        "no#": 57
    },
    {
        "title": "晚秋宿李军道所居",
        "author": "皎然",
        "biography": "",
        "paragraphs": [
            "清溪路不遥，都尉每相招。落日休戎马，秋风罢射雕。",
            "术花生野径，柏实满寒条。永夜依山府，禅心共寂寥。"
        ],
        "notes": [
            ""
        ],
        "volume": "卷八百一十六",
        "no#": 58
    },
    {
        "title": "送陆判官归杭州",
        "author": "皎然",
        "biography": "",
        "paragraphs": [
            "芳草潜州路，乘轺忆再旋。余花故林下，残月旧池边。",
            "峰色云端寺，潮声海上天。明朝富春渚，应见谢公船。"
        ],
        "notes": [
            ""
        ],
        "volume": "卷八百一十六",
        "no#": 59
    }
]