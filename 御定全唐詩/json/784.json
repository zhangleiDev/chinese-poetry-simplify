[
    {
        "title": "长宁公主宅流杯",
        "author": "景龙文馆士",
        "biography": "",
        "paragraphs": [
            "凭高瞰迥足怡心，菌阁桃源不暇寻。",
            "余雪依林成玉树，残霙点岫即瑶岑。"
        ],
        "notes": [
            ""
        ],
        "volume": "卷七百八十四",
        "no#": 1
    },
    {
        "title": "侍宴桃花园咏桃花应制",
        "author": "神龙从臣",
        "biography": "",
        "paragraphs": [
            "源水丛花无数开，丹跗红萼间青梅。",
            "从今结子三千岁，预喜仙游复摘来。"
        ],
        "notes": [
            ""
        ],
        "volume": "卷七百八十四",
        "no#": 2
    },
    {
        "title": "玉龙子诗",
        "author": "天宝时人",
        "biography": "",
        "paragraphs": [
            "圣运潜符瑞玉龙，自兴云雨更无踪。",
            "不如渭水沙中得，争保銮舆复九重。"
        ],
        "notes": [
            ""
        ],
        "volume": "卷七百八十四",
        "no#": 3
    },
    {
        "title": "寄兄",
        "author": "僖宗北省官",
        "biography": "",
        "paragraphs": [
            "涉江今日恨偏多，援笔长吁欲奈何。",
            "倘使泪流西去得，便应添作锦江波。"
        ],
        "notes": [
            ""
        ],
        "volume": "卷七百八十四",
        "no#": 4
    },
    {
        "title": "题屈原祠",
        "author": "洪州将军",
        "biography": "",
        "paragraphs": [
            "苍藤古木几经春，旧祀祠堂小水滨。",
            "行客谩陈三酎酒，大夫元是独醒人。"
        ],
        "notes": [
            ""
        ],
        "volume": "卷七百八十四",
        "no#": 5
    },
    {
        "title": "题端正树",
        "author": "贞元文士",
        "biography": "",
        "paragraphs": [
            "昔日偏沾雨露荣，德皇西幸赐嘉名。",
            "马嵬此去无多地，合向杨妃冢上生。"
        ],
        "notes": [
            ""
        ],
        "volume": "卷七百八十四",
        "no#": 6
    },
    {
        "title": "寄内诗",
        "author": "河北士人",
        "biography": "",
        "paragraphs": [
            "握笔题诗易，荷戈征戍难。惯从鸳被暖，怯向雁门寒。",
            "瘦尽宽衣带，啼多渍枕檀。试留青黛著，回日画眉看。"
        ],
        "notes": [
            ""
        ],
        "volume": "卷七百八十四",
        "no#": 7
    },
    {
        "title": "代妻答诗",
        "author": "河北士人",
        "biography": "",
        "paragraphs": [
            "蓬鬓荆钗世所稀，布裙犹是嫁时衣。",
            "胡麻好种无人种，合是归时底不归。"
        ],
        "notes": [
            ""
        ],
        "volume": "卷七百八十四",
        "no#": 8
    },
    {
        "title": "丙申岁诗",
        "author": "元和举子",
        "biography": "",
        "paragraphs": [
            "元和天子丙申年，三十三人同得仙。",
            "袍似烂银文似锦，相将白日上青天。"
        ],
        "notes": [
            ""
        ],
        "volume": "卷七百八十四",
        "no#": 9
    },
    {
        "title": "刺安南事诗",
        "author": "懿宗朝举子",
        "biography": "",
        "paragraphs": [
            "南荒不择吏，致我交趾覆。联绵三四年，致我交趾辱。",
            "懦者斗则退，武者兵益黩。军容满天下，战将多金玉。",
            "刮得齐民疮，分为猛士禄。雄雄许昌师，忠武冠其族。",
            "去为万骑风，住为一川肉。时有残卒回，千门万户哭。",
            "哀声动闾里，怨气成山谷。谁能听鼓声，不忍看金镞。",
            "念此堪泪流，悠悠颍川绿。"
        ],
        "notes": [
            ""
        ],
        "volume": "卷七百八十四",
        "no#": 10
    },
    {
        "title": "歌",
        "author": "白衫举子",
        "biography": "",
        "paragraphs": [
            "执板狂歌乞个钱，尘中流浪且随缘。",
            "直饶到老常如此，犹胜危时弄化权。"
        ],
        "notes": [
            ""
        ],
        "volume": "卷七百八十四",
        "no#": 11
    },
    {
        "title": "睹野花思京师旧游",
        "author": "唐末朝士",
        "biography": "",
        "paragraphs": [
            "曾过街西看牡丹，牡丹才谢便心阑。",
            "如今变作村园眼，鼓子花开也喜欢。"
        ],
        "notes": [
            ""
        ],
        "volume": "卷七百八十四",
        "no#": 12
    },
    {
        "title": "哥舒歌",
        "author": "西鄙人",
        "biography": "",
        "paragraphs": [
            "北斗七星高，哥舒夜带刀。至今窥牧马，不敢过临洮。"
        ],
        "notes": [
            ""
        ],
        "volume": "卷七百八十四",
        "no#": 13
    },
    {
        "title": "答人",
        "author": "太上隐者",
        "biography": "",
        "paragraphs": [
            "偶来松树下，高枕石头眠。山中无历日，寒尽不知年。"
        ],
        "notes": [
            ""
        ],
        "volume": "卷七百八十四",
        "no#": 14
    },
    {
        "title": "向竹吟",
        "author": "黄山隐",
        "biography": "",
        "paragraphs": [
            "积尘为太山，掬水成东海。富贵有时乖，希夷无日改。",
            "绛节出崆峒，霓衣发光彩。古者有七贤，六个今何在。"
        ],
        "notes": [
            ""
        ],
        "volume": "卷七百八十四",
        "no#": 15
    },
    {
        "title": "歌",
        "author": "婺州山中人",
        "biography": "",
        "paragraphs": [
            "静居青嶂里，高啸紫烟中。尘世连仙界，琼田前路通。"
        ],
        "notes": [
            ""
        ],
        "volume": "卷七百八十四",
        "no#": 16
    },
    {
        "title": "五子之歌",
        "author": "同谷子",
        "biography": "",
        "paragraphs": [
            "邦惟固本自安宁，临下常须驭朽惊。",
            "何事十旬游不返，祸胎从此召殷兵。",
            "酒色声禽号四荒，那堪峻宇又雕墙。",
            "静思今古为君者，未或因兹不灭亡。",
            "唯彼陶唐有冀方，少年都不解思量。",
            "如今算得当时事，首为盘游乱纪纲。",
            "明明我祖万邦君，典则贻将示子孙。",
            "惆怅太康荒坠后，复宗绝祀灭其门。",
            "仇雠万姓遂无依，颜厚何曾解忸怩。",
            "五子既歌邦已失，一场前事悔难追。"
        ],
        "notes": [
            ""
        ],
        "volume": "卷七百八十四",
        "no#": 17
    },
    {
        "title": "献公佐诗",
        "author": "崔公佐客",
        "biography": "",
        "paragraphs": [
            "破额幞头衫也穿，使君犹许对华筵。",
            "今朝幸倚文章守，遮莫青蛾笑揭天。"
        ],
        "notes": [
            ""
        ],
        "volume": "卷七百八十四",
        "no#": 18
    },
    {
        "title": "赠妓茂英",
        "author": "洛中举子",
        "biography": "",
        "paragraphs": [
            "忆昔当初过柳楼，茂英年小尚娇羞。隔窗未省闻高语，",
            "弹弦酌酒话前事，零落碧云生暮愁。"
        ],
        "notes": [
            ""
        ],
        "volume": "卷七百八十四",
        "no#": 19
    },
    {
        "title": "又赠",
        "author": "洛中举子",
        "biography": "",
        "paragraphs": [
            "少插花枝少下筹，须防女伴妒风流。",
            "坐中若打占相令，除却尚书莫点头。"
        ],
        "notes": [
            ""
        ],
        "volume": "卷七百八十四",
        "no#": 20
    },
    {
        "title": "寄故姬",
        "author": "江陵士子",
        "biography": "",
        "paragraphs": [
            "阴云幂幂下阳台，惹著襄王更不回。五度看花空有泪，",
            "惆怅高丽坡底宅，春光无复下山来。"
        ],
        "notes": [
            ""
        ],
        "volume": "卷七百八十四",
        "no#": 21
    },
    {
        "title": "吟",
        "author": "织锦人",
        "biography": "",
        "paragraphs": [
            "学织缭绫功未多，乱拈机杼错抛梭。",
            "莫教官锦行家见，把此文章笑杀他。"
        ],
        "notes": [
            ""
        ],
        "volume": "卷七百八十四",
        "no#": 22
    },
    {
        "title": "句",
        "author": "织锦人",
        "biography": "",
        "paragraphs": [
            "如今不重文章士，莫把文章夸向人。"
        ],
        "notes": [
            ""
        ],
        "volume": "卷七百八十四",
        "no#": 23
    },
    {
        "title": "送南中尉",
        "author": "吏部选人",
        "biography": "",
        "paragraphs": [
            "羡君初拜职，嗟我独无名。且是正员尉，全胜兼试卿。"
        ],
        "notes": [
            ""
        ],
        "volume": "卷七百八十四",
        "no#": 24
    },
    {
        "title": "题紫微观",
        "author": "建业卜者",
        "biography": "",
        "paragraphs": [
            "昨日朝天过紫微，醮坛风冷杏花稀。",
            "碧桃泥我传消息，何事人间更不归。"
        ],
        "notes": [
            ""
        ],
        "volume": "卷七百八十四",
        "no#": 25
    },
    {
        "title": "题邓仙客墓",
        "author": "天峤游人",
        "biography": "",
        "paragraphs": [
            "鹤老芝田鸡在笼，上清那与俗尘同。",
            "既言白日升仙去，何事人间有殡宫。"
        ],
        "notes": [
            ""
        ],
        "volume": "卷七百八十四",
        "no#": 26
    },
    {
        "title": "题故翠微宫",
        "author": "骊山游人",
        "biography": "",
        "paragraphs": [
            "翠微寺本翠微宫，楼阁亭台几十重。",
            "天子不来僧又去，樵夫时倒一株松。"
        ],
        "notes": [
            ""
        ],
        "volume": "卷七百八十四",
        "no#": 27
    },
    {
        "title": "吟",
        "author": "衡州舟子",
        "biography": "",
        "paragraphs": [
            "野鹊滩西一棹孤，月光遥接洞庭湖。",
            "堪嗟回雁峰前过，望断家山一字无。"
        ],
        "notes": [
            ""
        ],
        "volume": "卷七百八十四",
        "no#": 28
    },
    {
        "title": "月夜",
        "author": "华山老人",
        "biography": "",
        "paragraphs": [
            "涧水泠泠声不绝，溪流茫茫野花发。",
            "自去自来人不知，归时常对空山月。"
        ],
        "notes": [
            ""
        ],
        "volume": "卷七百八十四",
        "no#": 29
    },
    {
        "title": "终南",
        "author": "终南山翁",
        "biography": "",
        "paragraphs": [
            "霜鹤鸣时夕风急，乱鸦又向寒林集。",
            "此君辍棹悲且吟，独对莲花一峰立。"
        ],
        "notes": [
            ""
        ],
        "volume": "卷七百八十四",
        "no#": 30
    },
    {
        "title": "大庆堂赐宴元珰有诗呈吴越王",
        "author": "吴越人",
        "biography": "",
        "paragraphs": [
            "非为亲贤展绮筵，恒常宁敢恣游盘。绿搓杨柳绵初软，",
            "笙歌风紧人酣醉，却绕珍丛烂熳看。"
        ],
        "notes": [
            ""
        ],
        "volume": "卷七百八十四",
        "no#": 31
    },
    {
        "title": "又和",
        "author": "吴越人",
        "biography": "",
        "paragraphs": [
            "樱桃花下会亲贤，风远铜壶转露盘。蝶下粉墙梅乍折，",
            "狂简斐然吟咏足，却邀群彦重吟看。"
        ],
        "notes": [
            ""
        ],
        "volume": "卷七百八十四",
        "no#": 32
    },
    {
        "title": "再和",
        "author": "吴越人",
        "biography": "",
        "paragraphs": [
            "我有嘉宾宴乍欢，画帘纹细凤双盘。影笼沼沚修篁密，",
            "樱桃零落红桃媚，更俟旬余共醉看。"
        ],
        "notes": [
            ""
        ],
        "volume": "卷七百八十四",
        "no#": 33
    },
    {
        "title": "重和",
        "author": "吴越人",
        "biography": "",
        "paragraphs": [
            "冷宴殷勤展小园，舞鞇柔软彩虬盘。𥮾花尽日疑头重，",
            "文章天子文章别，八采卢郎未可看。"
        ],
        "notes": [
            ""
        ],
        "volume": "卷七百八十四",
        "no#": 34
    },
    {
        "title": "御制春游长句",
        "author": "吴越人",
        "biography": "",
        "paragraphs": [
            "天意分明道已光，春游嘉景胜仙乡。玉炉烟直风初静，",
            "黄莺历历啼红树，紫燕关关语画梁。低槛晚晴笼翡翠，",
            "比屋管弦呈妙曲，连营罗绮斗时妆。全吴霸越千年后，"
        ],
        "notes": [
            ""
        ],
        "volume": "卷七百八十四",
        "no#": 35
    }
]