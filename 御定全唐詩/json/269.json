[
    {
        "title": "酬张少尹秋日凤翔西郊见寄",
        "author": "耿𣲗",
        "biography": "",
        "paragraphs": [
            "鼎气孕河汾，英英济旧勋。刘生曾任侠，张率自能文。",
            "官佐征西府，名齐将上军。秋山遥出浦，野鹤暮离群。",
            "远恨边笳起，劳歌骑吏闻。废关人不到，荒戍日空曛。",
            "草木凉初变，阴晴景半分。叠蝉临积水，乱燕入过云。",
            "丽藻终思我，衰髯亦为君。闲吟寡和曲，庭叶渐纷纷。"
        ],
        "notes": [
            ""
        ],
        "volume": "卷二百六十九",
        "no#": 1
    },
    {
        "title": "春日书情寄元校书伯和相国元子",
        "author": "耿𣲗",
        "biography": "",
        "paragraphs": [
            "数岁平津邸，诸生出门时。羁孤力行早，疏贱托身迟。",
            "芳草看无厌，青山到未期。贫居悲老大，春日上茅茨。",
            "卫玠琼瑶色，玄成鼎鼐姿。友朋汉相府，兄弟谢家诗。",
            "律合声虽应，劳歌调自悲。流年不可住，惆怅镜中丝。"
        ],
        "notes": [
            ""
        ],
        "volume": "卷二百六十九",
        "no#": 2
    },
    {
        "title": "奉送崔侍御和蕃",
        "author": "耿𣲗",
        "biography": "",
        "paragraphs": [
            "万里华戎隔，风沙道路秋。新恩明主启，旧好使臣修。",
            "旌节随边草，关山见戍楼。俗殊人左衽，地远水西流。",
            "日暮冰先合，春深雪未休。无论善长对，博望自封侯。"
        ],
        "notes": [
            ""
        ],
        "volume": "卷二百六十九",
        "no#": 3
    },
    {
        "title": "春日即事",
        "author": "耿𣲗",
        "biography": "",
        "paragraphs": [
            "芳菲那变易，年鬓自蹉跎。室与千峰对，门唯二仲过。",
            "宦情知己少，生事托人多。草色微风长，莺声细雨和。",
            "几时犹滞拙，终日望恩波。纵欲论相报，无如漂母何。"
        ],
        "notes": [
            ""
        ],
        "volume": "卷二百六十九",
        "no#": 4
    },
    {
        "title": "仙山行",
        "author": "耿𣲗",
        "biography": "",
        "paragraphs": [
            "深溪人不到，杖策独缘源。花落寻无径，鸡鸣觉近村。",
            "数翁皆藉草，对弈复倾尊。看毕初为局，归逢几世孙。",
            "云迷入洞处，水引出山门。惆怅归城郭，樵柯迹尚存。"
        ],
        "notes": [
            ""
        ],
        "volume": "卷二百六十九",
        "no#": 5
    },
    {
        "title": "得替后书怀上第五相公",
        "author": "耿𣲗",
        "biography": "",
        "paragraphs": [
            "谁语恓惶客，偏承顾盼私。应逾骨肉分，敢忘死生期。",
            "山县唯荒垒，云屯尽老师。庖人宁自代，食檗谬相推。",
            "黄绶名空罢，青春鬓又衰。还来扫门处，犹未报恩时。",
            "独立花飞满，无言月下迟。不知丞相意，更欲遣何之。"
        ],
        "notes": [
            ""
        ],
        "volume": "卷二百六十九",
        "no#": 6
    },
    {
        "title": "入塞曲",
        "author": "耿𣲗",
        "biography": "",
        "paragraphs": [
            "将军带十围，重锦制戎衣。猿臂销弓力，虬须长剑威。",
            "首登平乐宴，新破大宛归。楼上诛姬笑，门前问客稀。",
            "暮烽玄兔急，秋草紫骝肥。未奉君王诏，高槐昼掩扉。"
        ],
        "notes": [
            ""
        ],
        "volume": "卷二百六十九",
        "no#": 7
    },
    {
        "title": "送姚校书因归河中",
        "author": "耿𣲗",
        "biography": "",
        "paragraphs": [
            "十年相见少，一岁又还乡。去住人惆怅，东西路渺茫。",
            "古陂无茂草，高树有残阳。委弃秋来稻，雕疏采后桑。",
            "月轮生舜庙，河水出关墙。明日过闾里，光辉芸阁郎。"
        ],
        "notes": [
            ""
        ],
        "volume": "卷二百六十九",
        "no#": 8
    },
    {
        "title": "题清源寺",
        "author": "耿𣲗",
        "biography": "",
        "paragraphs": [
            "儒墨兼宗道，云泉隐旧庐。盂城今寂寞，辋水自纡余。",
            "内学销多累，西林易故居。深房春竹老，细雨夜钟疏。",
            "陈迹留金地，遗文在石渠。不知登座客，谁得蔡邕书。"
        ],
        "notes": [
            ""
        ],
        "volume": "卷二百六十九",
        "no#": 9
    },
    {
        "title": "奉送蒋尚书兼御史大夫东都留守",
        "author": "耿𣲗",
        "biography": "",
        "paragraphs": [
            "副相威名重，春卿礼乐崇。锡珪仍拜下，分命遂居东。",
            "高旆翻秋日，清铙引细风。蝉稀金谷树，草遍德阳宫。",
            "教用儒门俭，兵依武库雄。谁云千载后，周召独为公。"
        ],
        "notes": [
            ""
        ],
        "volume": "卷二百六十九",
        "no#": 10
    },
    {
        "title": "喜侯十七校书见访",
        "author": "耿𣲗",
        "biography": "",
        "paragraphs": [
            "东城独屏居，有客到吾庐。发廪因舂黍，开畦复剪蔬。",
            "许酣令乞酒，辞窭任无鱼。遍出新成句，更通未悟书。",
            "藤丝秋不长，竹粉雨仍余。谁为须张烛，凉空有望舒。"
        ],
        "notes": [
            ""
        ],
        "volume": "卷二百六十九",
        "no#": 11
    },
    {
        "title": "晚春青门林亭燕集",
        "author": "耿𣲗",
        "biography": "",
        "paragraphs": [
            "都门连骑出，东野柳如丝。秦苑看山处，王孙逐草时。",
            "欢游难再得，衰老是前期。林静莺啼远，春深日过迟。",
            "落花今夕思，秉烛古人诗。对酒当为乐，双杯未可辞。"
        ],
        "notes": [
            ""
        ],
        "volume": "卷二百六十九",
        "no#": 12
    },
    {
        "title": "晚秋东游寄猗氏第五明府解县韩明府",
        "author": "耿𣲗",
        "biography": "",
        "paragraphs": [
            "步出青门去，疏钟隔上林。四郊多难日，千里独归心。",
            "暮鸟声偏苦，秋云色易阴。乱坟松柏少，野径草茅深。",
            "灞涘袁安履，汾南宓贱琴。何由听白雪，只益泪沾襟。"
        ],
        "notes": [
            ""
        ],
        "volume": "卷二百六十九",
        "no#": 13
    },
    {
        "title": "奉和元承杪秋忆终南旧居",
        "author": "耿𣲗",
        "biography": "",
        "paragraphs": [
            "白玉郎仍少，羊车上路平。秋风摇远草，旧业起高情。",
            "乱树通秦苑，重原接杜城。溪云随暮淡，野水带寒清。",
            "广树留峰翠，闲门响叶声。近樵应已烧，多稼又新成。",
            "解佩从休沐，承家岂退耕。恭侯有遗躅，何事学泉明。"
        ],
        "notes": [
            ""
        ],
        "volume": "卷二百六十九",
        "no#": 14
    },
    {
        "title": "晚夏即事临南居",
        "author": "耿𣲗",
        "biography": "",
        "paragraphs": [
            "何须学从宦，其奈本无机。蕙草芳菲歇，青山早晚归。",
            "广庭余落照，高枕对闲扉。树色迎秋老，蝉声过雨稀。",
            "艰难逢事异，去就与时违。遥忆衡门外，苍苍三径微。"
        ],
        "notes": [
            ""
        ],
        "volume": "卷二百六十九",
        "no#": 15
    },
    {
        "title": "省试骊珠诗",
        "author": "耿𣲗",
        "biography": "",
        "paragraphs": [
            "是日重泉下，言探径寸珠。龙鳞今不逆，鱼目也应殊。",
            "掌上星初满，盘中月正孤。酬恩光莫及，照乘色难逾。",
            "欲问投人否，先论按剑无。傥怜希代价，敢对此冰壶。"
        ],
        "notes": [
            ""
        ],
        "volume": "卷二百六十九",
        "no#": 16
    },
    {
        "title": "元日早朝",
        "author": "耿𣲗",
        "biography": "",
        "paragraphs": [
            "九陌朝臣满，三朝候鼓赊。远珂时接韵，攒炬偶成花。",
            "紫贝为高阙，黄龙建大牙。参差万戟合，左右八貂斜。",
            "羽扇纷朱槛，金炉隔翠华。微风传曙漏，晓日上春霞。",
            "环佩声重叠，蛮夷服等差。乐和天易感，山固寿无涯。",
            "渥泽千年圣，车书四海家。盛明多在位，谁得守蓬麻。"
        ],
        "notes": [
            ""
        ],
        "volume": "卷二百六十九",
        "no#": 17
    },
    {
        "title": "送归中丞使新罗",
        "author": "耿𣲗",
        "biography": "",
        "paragraphs": [
            "远国通王化，儒林得使臣。六君成典册，万里奉丝纶。",
            "云水连孤棹，恩私在一身。悠悠龙节去，渺渺蜃楼新。",
            "望里行还暮，波中岁又春。昏明看日御，灵怪问舟人。",
            "城邑分华夏，衣裳拟缙绅。他时礼命毕，归路勿迷津。"
        ],
        "notes": [
            ""
        ],
        "volume": "卷二百六十九",
        "no#": 18
    },
    {
        "title": "赠兴平郑明府",
        "author": "耿𣲗",
        "biography": "",
        "paragraphs": [
            "海内兵犹在，关西赋未均。仍劳持斧使，尚宰茂陵人。",
            "遥夜重城掩，清宵片月新。绿琴听古调，白屋被深仁。",
            "迹与儒生合，心惟静者亲。深情先结契，薄宦早趋尘。",
            "贫病休何日，艰难过此身。悠悠行远道，冉冉过良辰。",
            "明主知封事，长沮笑问津。栖遑忽相见，欲语泪沾巾。"
        ],
        "notes": [
            ""
        ],
        "volume": "卷二百六十九",
        "no#": 19
    },
    {
        "title": "和王怀州观西营秋射",
        "author": "耿𣲗",
        "biography": "",
        "paragraphs": [
            "谢公亲校武，草碧露漫漫。落叶停高驾，空林满从官。",
            "迎筹皆叠鼓，挥箭或移竿。名借三军勇，功推百中难。",
            "主皮山郡晚，饮算柳营寒。明日开铃阁，新诗双玉盘。"
        ],
        "notes": [
            ""
        ],
        "volume": "卷二百六十九",
        "no#": 20
    },
    {
        "title": "晚登虔州即事寄李侍御",
        "author": "耿𣲗",
        "biography": "",
        "paragraphs": [
            "章溪与贡水，何事会波澜。万里归人少，孤舟行路难。",
            "春光浮曲浪，暮色隔连滩。花发从南早，江流向北宽。",
            "故交参盛府，新角耸危冠。楚剑期终割，隋珠惜未弹。",
            "酒醒愁转极，别远泪初干。愿保乔松质，青青过大寒。"
        ],
        "notes": [
            ""
        ],
        "volume": "卷二百六十九",
        "no#": 21
    },
    {
        "title": "奉和第五相公登鄱阳郡城西楼",
        "author": "耿𣲗",
        "biography": "",
        "paragraphs": [
            "茂德为邦久，丰貂旧相尊。发生传雨露，均养助乾坤。",
            "晓肆登楼目，春销恋阙魂。女墙分吏事，远道启津门。",
            "湓浦潮声尽，钟陵暮色繁。夕阳移梦土，芳草接湘源。",
            "封内群甿复，兵间百赋存。童牛耕废亩，壕木绕新村。",
            "野步渔声溢，荒祠鼓舞喧。高斋成五字，远岫发孤猿。",
            "一顾承英达，多荣及子孙。家贫仍受赐，身老未酬恩。",
            "属和瑶华曲，堪将系组纶。"
        ],
        "notes": [
            ""
        ],
        "volume": "卷二百六十九",
        "no#": 22
    },
    {
        "title": "甘泉诗",
        "author": "耿𣲗",
        "biography": "",
        "paragraphs": [
            "异井甘如醴，深仁远未涯。气寒堪破暑，源净自蠲邪。",
            "修绠悬冰甃，新桐荫玉沙。带星凝晓露，拂雾涌秋华。",
            "绿溢涵千仞，清泠饮万家。何能葛洪宅，终日闭烟霞。"
        ],
        "notes": [
            ""
        ],
        "volume": "卷二百六十九",
        "no#": 23
    },
    {
        "title": "发绵津驿",
        "author": "耿𣲗",
        "biography": "",
        "paragraphs": [
            "孤舟北去暮心伤，细雨东风春草长。杳杳短亭分水陆，",
            "欲问长安今远近，初年塞雁有归行。"
        ],
        "notes": [
            ""
        ],
        "volume": "卷二百六十九",
        "no#": 24
    },
    {
        "title": "塞上曲",
        "author": "耿𣲗",
        "biography": "",
        "paragraphs": [
            "惯习干戈事鞍马，初从少小在边城。身微久属千夫长，",
            "塞鸿过尽残阳里，楼上凄凄暮角声。"
        ],
        "notes": [
            ""
        ],
        "volume": "卷二百六十九",
        "no#": 25
    },
    {
        "title": "路旁老人",
        "author": "耿𣲗",
        "biography": "",
        "paragraphs": [
            "老人独坐倚官树，欲语潸然泪便垂。陌上归心无产业，",
            "绿水青山虽似旧，如今贫后复何为。"
        ],
        "notes": [
            ""
        ],
        "volume": "卷二百六十九",
        "no#": 26
    },
    {
        "title": "赠别刘员外长卿",
        "author": "耿𣲗",
        "biography": "",
        "paragraphs": [
            "清如寒玉直如丝，世故多虞事莫期。建德津亭人别夜，",
            "不学朱云能折槛，空羞献纳在丹墀。"
        ],
        "notes": [
            ""
        ],
        "volume": "卷二百六十九",
        "no#": 27
    },
    {
        "title": "宿万固寺因寄严补阙",
        "author": "耿𣲗",
        "biography": "",
        "paragraphs": [
            "晓随樵客到青冥，因礼山僧宿化城。钟梵已休初入定。",
            "有无皆离本难名。云开半夜千林静，月上中峰万壑明。",
            "为报故人雷处士，尘心终日自劳生。"
        ],
        "notes": [
            ""
        ],
        "volume": "卷二百六十九",
        "no#": 28
    },
    {
        "title": "岐阳客舍呈张明府",
        "author": "耿𣲗",
        "biography": "",
        "paragraphs": [
            "逸妻稚子应沟壑，归路茫茫东去遥。凉叶下时心悄悄，",
            "知己只今何处在，故山无事别渔樵。"
        ],
        "notes": [
            ""
        ],
        "volume": "卷二百六十九",
        "no#": 29
    },
    {
        "title": "奉和李观察登河中白楼",
        "author": "耿𣲗",
        "biography": "",
        "paragraphs": [
            "城上高楼飞鸟齐，从公一遂蹑丹梯。黄河曲尽流天外，",
            "何心更和阳春奏，况复秋风闻战鼙。"
        ],
        "notes": [
            ""
        ],
        "volume": "卷二百六十九",
        "no#": 30
    },
    {
        "title": "朝下寄韩舍人",
        "author": "耿𣲗",
        "biography": "",
        "paragraphs": [
            "侍臣鸣佩出西曹，鸾殿分阶翊彩旄。瑞气迥浮青玉案，",
            "肯念万年芳树里，随风一叶在蓬蒿。"
        ],
        "notes": [
            ""
        ],
        "volume": "卷二百六十九",
        "no#": 31
    },
    {
        "title": "贺李观察祷河神降雨",
        "author": "耿𣲗",
        "biography": "",
        "paragraphs": [
            "质明斋祭北风微，驺驭千群拥庙扉。玉帛才敷云淡淡，",
            "若出敬亭山下作，何人敢和谢玄晖。"
        ],
        "notes": [
            ""
        ],
        "volume": "卷二百六十九",
        "no#": 32
    },
    {
        "title": "上将行",
        "author": "耿𣲗",
        "biography": "",
        "paragraphs": [
            "萧关扫定犬羊群，闭阁层城白日曛。枥上骅骝嘶鼓角，",
            "谁道古来多简册，功臣唯有卫将军。"
        ],
        "notes": [
            ""
        ],
        "volume": "卷二百六十九",
        "no#": 33
    },
    {
        "title": "许下书情寄张韩二舍人",
        "author": "耿𣲗",
        "biography": "",
        "paragraphs": [
            "谪宦军城老更悲，近来频夜梦丹墀。银杯乍灭心中火，",
            "故人高步云衢上，肯念前程杳未期。"
        ],
        "notes": [
            ""
        ],
        "volume": "卷二百六十九",
        "no#": 34
    },
    {
        "title": "九日",
        "author": "耿𣲗",
        "biography": "",
        "paragraphs": [
            "重阳寒寺满秋梧，客在南楼顾老夫。步蹇强登游藻井，",
            "更望尊中菊花酒，殷勤能得几回沽。"
        ],
        "notes": [
            ""
        ],
        "volume": "卷二百六十九",
        "no#": 35
    },
    {
        "title": "送大谷高少府",
        "author": "耿𣲗",
        "biography": "",
        "paragraphs": [
            "县属并州北近胡，悠悠此别宦仍孤。应知史笔思循吏，",
            "雕残贵有亲仁术，梅福何须去隐吴。"
        ],
        "notes": [
            ""
        ],
        "volume": "卷二百六十九",
        "no#": 36
    },
    {
        "title": "同李端春望",
        "author": "耿𣲗",
        "biography": "",
        "paragraphs": [
            "二毛羁旅尚迷津，万井莺花雨后春。宫阙参差当晚日，",
            "南北东西各自去，年年依旧物华新。"
        ],
        "notes": [
            ""
        ],
        "volume": "卷二百六十九",
        "no#": 37
    },
    {
        "title": "岳祠送薛近贬官",
        "author": "耿𣲗",
        "biography": "",
        "paragraphs": [
            "枯松老柏仙山下，白帝祠堂枕古逵。迁客无辜祝史告，",
            "度岭梅花翻向北，回看不见树南枝。"
        ],
        "notes": [
            ""
        ],
        "volume": "卷二百六十九",
        "no#": 38
    },
    {
        "title": "送友人游江南",
        "author": "耿𣲗",
        "biography": "",
        "paragraphs": [
            "远别悠悠白发新，江潭何处是通津，潮声偏惧初来客，",
            "汀洲更有南回雁，乱起联翩北向秦。"
        ],
        "notes": [
            ""
        ],
        "volume": "卷二百六十九",
        "no#": 39
    },
    {
        "title": "长门怨",
        "author": "耿𣲗",
        "biography": "",
        "paragraphs": [
            "闻道昭阳宴，嚬蛾落叶中。清歌逐寒月，遥夜入深宫。"
        ],
        "notes": [
            ""
        ],
        "volume": "卷二百六十九",
        "no#": 40
    },
    {
        "title": "秋日",
        "author": "耿𣲗",
        "biography": "",
        "paragraphs": [
            "反照入闾巷，忧来与谁语。古道无人行，秋风动禾黍。"
        ],
        "notes": [
            ""
        ],
        "volume": "卷二百六十九",
        "no#": 41
    },
    {
        "title": "秋夜",
        "author": "耿𣲗",
        "biography": "",
        "paragraphs": [
            "高秋夜分后，远客雁来时。寂寞重门掩，无人问所思。"
        ],
        "notes": [
            ""
        ],
        "volume": "卷二百六十九",
        "no#": 42
    },
    {
        "title": "慈恩寺残春",
        "author": "耿𣲗",
        "biography": "",
        "paragraphs": [
            "双林花已尽，叶色占残芳。若问同游客，高年最断肠。"
        ],
        "notes": [
            ""
        ],
        "volume": "卷二百六十九",
        "no#": 43
    },
    {
        "title": "早次眉县界",
        "author": "耿𣲗",
        "biography": "",
        "paragraphs": [
            "匹马晓路归，悠悠渭川道。晴山向孤城，秋日满白草。"
        ],
        "notes": [
            ""
        ],
        "volume": "卷二百六十九",
        "no#": 44
    },
    {
        "title": "路傍墓",
        "author": "耿𣲗",
        "biography": "",
        "paragraphs": [
            "石马双双当古树，不知何代公侯墓。",
            "墓前靡靡春草深，唯有行人看碑路。"
        ],
        "notes": [
            ""
        ],
        "volume": "卷二百六十九",
        "no#": 45
    },
    {
        "title": "代园中老人",
        "author": "耿𣲗",
        "biography": "",
        "paragraphs": [
            "佣赁难堪一老身，皤皤力役在青春。",
            "林园手种唯吾事，桃李成阴归别人。"
        ],
        "notes": [
            ""
        ],
        "volume": "卷二百六十九",
        "no#": 46
    },
    {
        "title": "古意",
        "author": "耿𣲗",
        "biography": "",
        "paragraphs": [
            "虽言千骑上头居，一世生离恨有余。",
            "叶下绮窗银烛冷，含啼自草锦中书。"
        ],
        "notes": [
            ""
        ],
        "volume": "卷二百六十九",
        "no#": 47
    },
    {
        "title": "凉州词",
        "author": "耿𣲗",
        "biography": "",
        "paragraphs": [
            "国使翻翻随旆旌，陇西岐路足荒城。",
            "毡裘牧马胡雏小，日暮蕃歌三两声。"
        ],
        "notes": [
            ""
        ],
        "volume": "卷二百六十九",
        "no#": 48
    },
    {
        "title": "安邑王校书居",
        "author": "耿𣲗",
        "biography": "",
        "paragraphs": [
            "秋来池馆清，夜闻宫漏声。迢递玉山迥，泛滟银河倾。",
            "琴上松风至，窗里竹烟生。多君不家食，孰云事岩耕。"
        ],
        "notes": [
            ""
        ],
        "volume": "卷二百六十九",
        "no#": 49
    },
    {
        "title": "登总持寺阁",
        "author": "耿𣲗",
        "biography": "",
        "paragraphs": [
            "今日登高阁，三休忽自悲。因知筋力减，不及往年时。",
            "草树还如旧，山河亦在兹。龙钟兼老病，更有重来期。"
        ],
        "notes": [
            ""
        ],
        "volume": "卷二百六十九",
        "no#": 50
    },
    {
        "title": "寄钱起",
        "author": "耿𣲗",
        "biography": "",
        "paragraphs": [
            "草长花落树，羸病强寻春。无复少年意，空余华发新。",
            "青原高见水，白社静逢人。寄谢南宫客，轩车不见亲。"
        ],
        "notes": [
            ""
        ],
        "volume": "卷二百六十九",
        "no#": 51
    },
    {
        "title": "宿青龙寺故昙上人院",
        "author": "耿𣲗",
        "biography": "",
        "paragraphs": [
            "年深宫院在，闲客自相逢。闭户临寒竹，无人有夜钟。",
            "降龙今已去，巢鹤竟何从。坐见繁星晓，凄凉识旧峰。"
        ],
        "notes": [
            ""
        ],
        "volume": "卷二百六十九",
        "no#": 52
    },
    {
        "title": "新蝉",
        "author": "耿𣲗",
        "biography": "",
        "paragraphs": [
            "今朝蝉忽鸣，迁客若为情。便觉一年谢，能令万感生。",
            "微风方满树，落日稍沈城。为问同怀者，凄凉听几声。"
        ],
        "notes": [
            ""
        ],
        "volume": "卷二百六十九",
        "no#": 53
    },
    {
        "title": "秋中雨田园即事",
        "author": "耿𣲗",
        "biography": "",
        "paragraphs": [
            "漠漠重云暗，萧萧密雨垂。为霖淹古道，积日满荒陂。",
            "五稼何时获，孤村几户炊。乱流发通圃，腐叶著秋枝。",
            "暮爨新樵湿，晨渔旧浦移。空余去年菊，花发在东篱。"
        ],
        "notes": [
            ""
        ],
        "volume": "卷二百六十九",
        "no#": 54
    },
    {
        "title": "拜新月",
        "author": "耿𣲗",
        "biography": "",
        "paragraphs": [
            "开帘见新月，便即下阶拜。细语人不闻，北风吹裙带。"
        ],
        "notes": [
            ""
        ],
        "volume": "卷二百六十九",
        "no#": 55
    },
    {
        "title": "客行赠人",
        "author": "耿𣲗",
        "biography": "",
        "paragraphs": [
            "旅行虽别路，日暮各思归。欲下今朝泪，知君亦湿衣。"
        ],
        "notes": [
            ""
        ],
        "volume": "卷二百六十九",
        "no#": 56
    },
    {
        "title": "赠山老人",
        "author": "耿𣲗",
        "biography": "",
        "paragraphs": [
            "白首独一身，青山为四邻。虽行故乡陌，不见故乡人。"
        ],
        "notes": [
            ""
        ],
        "volume": "卷二百六十九",
        "no#": 57
    },
    {
        "title": "赠胡居士",
        "author": "耿𣲗",
        "biography": "",
        "paragraphs": [
            "孔融过五十，海内故人稀。相府恩犹在，知君未拂衣。"
        ],
        "notes": [
            ""
        ],
        "volume": "卷二百六十九",
        "no#": 58
    },
    {
        "title": "荐福寺送元伟",
        "author": "耿𣲗",
        "biography": "",
        "paragraphs": [
            "送客攀花后，寻僧坐竹时。明朝莫回望，青草马行迟。"
        ],
        "notes": [
            ""
        ],
        "volume": "卷二百六十九",
        "no#": 59
    },
    {
        "title": "观邻老栽松",
        "author": "耿𣲗",
        "biography": "",
        "paragraphs": [
            "虽过老人宅，不解老人心。何事斜阳里，栽松欲待阴。"
        ],
        "notes": [
            ""
        ],
        "volume": "卷二百六十九",
        "no#": 60
    },
    {
        "title": "哭麹象",
        "author": "耿𣲗",
        "biography": "",
        "paragraphs": [
            "忆昨秋风起，君曾叹逐臣。何言芳草日，自作九泉人。"
        ],
        "notes": [
            ""
        ],
        "volume": "卷二百六十九",
        "no#": 61
    },
    {
        "title": "哭苗垂",
        "author": "耿𣲗",
        "biography": "",
        "paragraphs": [
            "旧友无由见，孤坟草欲长。月斜邻笛尽，车马出山阳。"
        ],
        "notes": [
            ""
        ],
        "volume": "卷二百六十九",
        "no#": 62
    },
    {
        "title": "题云际寺故僧院",
        "author": "耿𣲗",
        "biography": "",
        "paragraphs": [
            "白发匆匆色，青山草草心。远公仍下世，从此别东林。"
        ],
        "notes": [
            ""
        ],
        "volume": "卷二百六十九",
        "no#": 63
    },
    {
        "title": "句",
        "author": "耿𣲗",
        "biography": "",
        "paragraphs": [
            "高树多凉吹，疏蝉足断声。。"
        ],
        "notes": [
            ""
        ],
        "volume": "卷二百六十九",
        "no#": 64
    }
]