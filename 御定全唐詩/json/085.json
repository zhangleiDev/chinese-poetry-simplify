[
    {
        "title": "唐封泰山乐章：豫和六首",
        "author": "张说",
        "biography": "",
        "paragraphs": [
            "挹泰坛，紫泰清。受天命，报天成。",
            "竦皇心，荐乐声。志上达，歌下迎。",
            "亿上帝，临下庭。骑日月，陪列星。",
            "嘉视信，大糦馨。澹神心，醉皇灵。",
            "相百辟，贡八荒。九歌叙，万舞翔。",
            "肃振振，铿皇皇。帝欣欣，福穰穰。",
            "高在上，道光明。物资始，德难名。",
            "承眷命，牧苍生。寰宇谧，泰阶平。",
            "天道无亲，至诚与邻。山川遍礼，宫征惟新。",
            "玉帛非盛，聪明会真。正斯一德，通乎百神。",
            "享帝享亲，维孝维圣。缉熙懿德，敷扬成命。",
            "华夷志同，笙镛礼盛。明灵降止，感此诚敬。"
        ],
        "notes": [
            ""
        ],
        "volume": "卷八十五",
        "no#": 1
    },
    {
        "title": "唐封泰山乐章：太和",
        "author": "张说",
        "biography": "",
        "paragraphs": [
            "孝敬中发，和容外彰。腾华照宇，如升太阳。",
            "贞璧就奠，玄灵垂光。礼乐具举，济济洋洋。"
        ],
        "notes": [
            ""
        ],
        "volume": "卷八十五",
        "no#": 2
    },
    {
        "title": "唐封泰山乐章：肃和",
        "author": "张说",
        "biography": "",
        "paragraphs": [
            "奠祖配天，承天享帝。百灵咸秩，四海来祭。",
            "植我苍璧，布我玄制。华日裴回，神烟容裔。"
        ],
        "notes": [
            ""
        ],
        "volume": "卷八十五",
        "no#": 3
    },
    {
        "title": "唐封泰山乐章：雍和",
        "author": "张说",
        "biography": "",
        "paragraphs": [
            "俎豆有馥，粢盛絜丰。亦有和羹，既戒既平。",
            "鼓钟管磬，肃唱和鸣。皇皇我祖，来我思成。"
        ],
        "notes": [
            ""
        ],
        "volume": "卷八十五",
        "no#": 4
    },
    {
        "title": "唐封泰山乐章：寿和",
        "author": "张说",
        "biography": "",
        "paragraphs": [
            "烝烝我后，享献惟寅。躬酌郁鬯，跪奠明神。",
            "孝莫孝乎，配上帝亲。敬莫敬乎，教天下臣。"
        ],
        "notes": [
            ""
        ],
        "volume": "卷八十五",
        "no#": 5
    },
    {
        "title": "唐封泰山乐章：寿和",
        "author": "张说",
        "biography": "",
        "paragraphs": [
            "皇祖严配，配享皇天。皇皇降嘏，天子万年。"
        ],
        "notes": [
            ""
        ],
        "volume": "卷八十五",
        "no#": 6
    },
    {
        "title": "唐封泰山乐章：舒和",
        "author": "张说",
        "biography": "",
        "paragraphs": [
            "六钟翕协六变成，八佾徜徉八风生。",
            "乐九韶兮人神感，美七德兮天地清。"
        ],
        "notes": [
            ""
        ],
        "volume": "卷八十五",
        "no#": 7
    },
    {
        "title": "唐封泰山乐章：凯和",
        "author": "张说",
        "biography": "",
        "paragraphs": [
            "烈祖顺三灵，文宗威四海。黄钺诛群盗，朱旗扫多罪。",
            "戢兵天下安，约法人心改。大哉干羽意，常见风云在。"
        ],
        "notes": [
            ""
        ],
        "volume": "卷八十五",
        "no#": 8
    },
    {
        "title": "唐封泰山乐章：豫和",
        "author": "张说",
        "biography": "",
        "paragraphs": [
            "礼乐终，烟燎上。怀灵惠，结皇想。",
            "归风疾，回风爽。百福来，众神往。"
        ],
        "notes": [
            ""
        ],
        "volume": "卷八十五",
        "no#": 9
    },
    {
        "title": "唐享太庙乐章：永和三首",
        "author": "张说",
        "biography": "",
        "paragraphs": [
            "肃九室，谐八音。歌皇慕，动神心。",
            "礼宿设，乐妙寻。声明备，祼奠临。",
            "律迓气，音入玄。依玉几，御黼筵。",
            "聆忾息，僾周旋。九韶遍，百福传。",
            "信工祝，永颂声。来祖考，听和平。",
            "相百辟，贡九瀛。神休委，帝孝成。"
        ],
        "notes": [
            ""
        ],
        "volume": "卷八十五",
        "no#": 10
    },
    {
        "title": "唐享太庙乐章：太和",
        "author": "张说",
        "biography": "",
        "paragraphs": [
            "时文圣后，清庙肃邕。致诚勤荐，在貌思恭。",
            "玉节肆夏，金锵五钟。绳绳云步，穆穆天容。"
        ],
        "notes": [
            ""
        ],
        "volume": "卷八十五",
        "no#": 11
    },
    {
        "title": "唐享太庙乐章：肃和",
        "author": "张说",
        "biography": "",
        "paragraphs": [
            "天子享孝，工歌溥将。射祼郁鬯，乃焚膋芗。",
            "臭以达旨，声以求阳。奉时烝尝，永代不忘。"
        ],
        "notes": [
            ""
        ],
        "volume": "卷八十五",
        "no#": 12
    },
    {
        "title": "唐享太庙乐章：雍和二首",
        "author": "张说",
        "biography": "",
        "paragraphs": [
            "在涤嘉豢，丽碑敬牲。角握之牝，色纯之骍。",
            "火传阳燧，水溉阴精。太公胖俎，傅说和羹。",
            "俎豆有馥，齐盛洁丰。亦有和羹，既戒既平。",
            "鼓钟管磬，肃唱和鸣。皇皇后祖，来我思成。"
        ],
        "notes": [
            ""
        ],
        "volume": "卷八十五",
        "no#": 13
    },
    {
        "title": "唐享太庙乐章：文舞",
        "author": "张说",
        "biography": "",
        "paragraphs": [
            "圣谟九德，真言五千。庆集昌胄，符开帝先。高文杖钺，",
            "图书雾出，日月清悬。舞形德类，咏谂功传。黄龙蜿蟺，"
        ],
        "notes": [
            ""
        ],
        "volume": "卷八十五",
        "no#": 14
    },
    {
        "title": "唐享太庙乐章：光大舞",
        "author": "张说",
        "biography": "",
        "paragraphs": [
            "肃肃艺祖，滔滔浚源。有雄玉剑，作镇金门。",
            "玄王贻绪，后稷谋孙。肇禋九庙，四海来尊。"
        ],
        "notes": [
            ""
        ],
        "volume": "卷八十五",
        "no#": 15
    },
    {
        "title": "唐享太庙乐章：长发舞",
        "author": "张说",
        "biography": "",
        "paragraphs": [
            "具礼崇德，备乐承风。魏推幢主，周赠司空。",
            "不行而至，无成有终。神兴王业，天归帝功。"
        ],
        "notes": [
            ""
        ],
        "volume": "卷八十五",
        "no#": 16
    },
    {
        "title": "唐享太庙乐章：大政舞",
        "author": "张说",
        "biography": "",
        "paragraphs": [
            "于赫元命，权舆帝文。天齐八柱，地半三分。",
            "宗庙观德，笙镛乐勋。封唐之兆，成天下君。"
        ],
        "notes": [
            ""
        ],
        "volume": "卷八十五",
        "no#": 17
    },
    {
        "title": "唐享太庙乐章：大成舞",
        "author": "张说",
        "biography": "",
        "paragraphs": [
            "帝舞季历，龙圣生昌。后歌有𫊸，胎炎孕黄。",
            "天地合德，日月齐光。肃雍孝享，祚我万方。"
        ],
        "notes": [
            ""
        ],
        "volume": "卷八十五",
        "no#": 18
    },
    {
        "title": "唐享太庙乐章：大明舞",
        "author": "张说",
        "biography": "",
        "paragraphs": [
            "赤精乱德，四海困穷。黄旗举义，三灵会同。",
            "早望春雨，云披大风。溥天来祭，高祖之功。"
        ],
        "notes": [
            ""
        ],
        "volume": "卷八十五",
        "no#": 19
    },
    {
        "title": "唐享太庙乐章：崇德舞",
        "author": "张说",
        "biography": "",
        "paragraphs": [
            "皇合一德，朝宗百神。削平天地，大拯生人。",
            "上帝配食，单于入臣。戎歌陈武，晔晔震震。"
        ],
        "notes": [
            ""
        ],
        "volume": "卷八十五",
        "no#": 20
    },
    {
        "title": "唐享太庙乐章：钧天舞",
        "author": "张说",
        "biography": "",
        "paragraphs": [
            "高皇迈道，端拱无为。化怀獯鬻，兵戢句骊。",
            "礼尊封禅，乐盘来仪。合位娲后，同称伏羲。"
        ],
        "notes": [
            ""
        ],
        "volume": "卷八十五",
        "no#": 21
    },
    {
        "title": "唐享太庙乐章：大和舞",
        "author": "张说",
        "biography": "",
        "paragraphs": [
            "退居江水，郁起丹陵。礼物还旧，朝章中兴。",
            "龙图友及，骏命恭膺。鸣球香瓒，大糦是承。"
        ],
        "notes": [
            ""
        ],
        "volume": "卷八十五",
        "no#": 22
    },
    {
        "title": "唐享太庙乐章：景云舞",
        "author": "张说",
        "biography": "",
        "paragraphs": [
            "景云霏烂，告我帝符。噫帝冲德，与天为徒。",
            "笙镛遥远，俎豆虚无。春秋孝献，回复此都。"
        ],
        "notes": [
            ""
        ],
        "volume": "卷八十五",
        "no#": 23
    },
    {
        "title": "唐享太庙乐章：福和",
        "author": "张说",
        "biography": "",
        "paragraphs": [
            "备礼用乐，崇亲致尊。诚通慈降，敬彻爱存。献怀称寿，"
        ],
        "notes": [
            ""
        ],
        "volume": "卷八十五",
        "no#": 24
    },
    {
        "title": "唐享太庙乐章：舒和",
        "author": "张说",
        "biography": "",
        "paragraphs": [
            "六钟翕协六变成，八佾徜徉八风生。",
            "乐九韶兮人神感，美七德兮天地清。"
        ],
        "notes": [
            ""
        ],
        "volume": "卷八十五",
        "no#": 25
    },
    {
        "title": "唐享太庙乐章：凯安三首",
        "author": "张说",
        "biography": "",
        "paragraphs": [
            "瑟彼瑶爵，亚维上公。室如屏气，门不容躬。礼殷其本，",
            "礼匝三献，乐遍九成。降循轩陛，仰欷皇情。福与仁合，",
            "总总干戚，填填鼓钟。奋扬增气，坐作为容。",
            "离若鸷鸟，合如战龙。万方观德，肃肃邕邕。"
        ],
        "notes": [
            ""
        ],
        "volume": "卷八十五",
        "no#": 26
    },
    {
        "title": "唐享太庙乐章：登歌",
        "author": "张说",
        "biography": "",
        "paragraphs": [
            "止笙磬，撤豆笾。廓无响，窅入玄。主在室，神在天。",
            "情余慕，礼罔愆。喜黍稷，屡丰年。"
        ],
        "notes": [
            ""
        ],
        "volume": "卷八十五",
        "no#": 27
    },
    {
        "title": "唐享太庙乐章：永和",
        "author": "张说",
        "biography": "",
        "paragraphs": [
            "眇嘉乐，授灵爽。感若来，思如往。休气散，回风上。",
            "返寂寞，还惚恍。怀灵驾，结空想。"
        ],
        "notes": [
            ""
        ],
        "volume": "卷八十五",
        "no#": 28
    }
]