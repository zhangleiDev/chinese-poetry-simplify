[
    {
        "title": "日",
        "author": "李峤",
        "biography": "",
        "paragraphs": [
            "旦出扶桑路，遥升若木枝。云间五色满，霞际九光披。",
            "东陆苍龙驾，南郊赤羽驰。倾心比葵藿，朝夕奉光曦。"
        ],
        "notes": [
            ""
        ],
        "volume": "卷五十九",
        "no#": 1
    },
    {
        "title": "月",
        "author": "李峤",
        "biography": "",
        "paragraphs": [
            "桂满三五夕，蓂开二八时。清辉飞鹊鉴，新影学蛾眉。",
            "皎洁临疏牖，玲珑鉴薄帷。愿言从爱客，清夜幸同嬉。"
        ],
        "notes": [
            ""
        ],
        "volume": "卷五十九",
        "no#": 2
    },
    {
        "title": "星",
        "author": "李峤",
        "biography": "",
        "paragraphs": [
            "蜀郡灵槎转，丰城宝剑新。将军临北塞，天子入西秦。",
            "未作三台辅，宁为五老臣。今宵颍川曲，谁识聚贤人。"
        ],
        "notes": [
            ""
        ],
        "volume": "卷五十九",
        "no#": 3
    },
    {
        "title": "风",
        "author": "李峤",
        "biography": "",
        "paragraphs": [
            "落日生苹末，摇扬遍远林。带花疑凤舞，向竹似龙吟。",
            "月动临秋扇，松清入夜琴。若至兰台下，还拂楚王襟。"
        ],
        "notes": [
            ""
        ],
        "volume": "卷五十九",
        "no#": 4
    },
    {
        "title": "云",
        "author": "李峤",
        "biography": "",
        "paragraphs": [
            "英英大梁国，郁郁秘书台。碧落从龙起，青山触石来。",
            "官名光邃古，盖影耿轻埃。飞感高歌发，威加四海回。"
        ],
        "notes": [
            ""
        ],
        "volume": "卷五十九",
        "no#": 5
    },
    {
        "title": "烟",
        "author": "李峤",
        "biography": "",
        "paragraphs": [
            "瑞气凌青合，空蒙上翠微。迥浮双阙路，遥拂九仙衣。",
            "桑柘迎寒色，松篁暗晚晖。还当紫霄上，时接彩鸾飞。"
        ],
        "notes": [
            ""
        ],
        "volume": "卷五十九",
        "no#": 6
    },
    {
        "title": "露",
        "author": "李峤",
        "biography": "",
        "paragraphs": [
            "滴沥明花苑，葳蕤泫竹丛。玉垂丹棘上，珠湛绿荷中。",
            "夜警千年鹤，朝零七月风。愿凝仙掌内，长奉未央宫。"
        ],
        "notes": [
            ""
        ],
        "volume": "卷五十九",
        "no#": 7
    },
    {
        "title": "雾",
        "author": "李峤",
        "biography": "",
        "paragraphs": [
            "曹公迷楚泽，汉帝出平城。涿鹿妖氛静，丹山霁色明。",
            "类烟飞稍重，方雨散还轻。倘入非熊兆，宁思玄豹情。"
        ],
        "notes": [
            ""
        ],
        "volume": "卷五十九",
        "no#": 8
    },
    {
        "title": "雨",
        "author": "李峤",
        "biography": "",
        "paragraphs": [
            "西北云肤起，东南雨足来。灵童出海见，神女向台回。",
            "斜影风前合，圆文水上开。十旬无破块，九土信康哉。"
        ],
        "notes": [
            ""
        ],
        "volume": "卷五十九",
        "no#": 9
    },
    {
        "title": "雪",
        "author": "李峤",
        "biography": "",
        "paragraphs": [
            "瑞雪惊千里，同云暗九霄。地疑明月夜，山似白云朝。",
            "逐舞花光动，临歌扇影飘。大周天阙路，今日海神朝。"
        ],
        "notes": [
            ""
        ],
        "volume": "卷五十九",
        "no#": 10
    },
    {
        "title": "山",
        "author": "李峤",
        "biography": "",
        "paragraphs": [
            "地镇标神秀，峨峨上翠氛。泉飞一道带，峰出半天云。",
            "古壁丹青色，新花绮绣纹。已开封禅所，希谒圣明君。"
        ],
        "notes": [
            ""
        ],
        "volume": "卷五十九",
        "no#": 11
    },
    {
        "title": "石",
        "author": "李峤",
        "biography": "",
        "paragraphs": [
            "宗子维城固，将军饮羽威。岩花鉴里发，云叶锦中飞。",
            "入宋星初陨，过湘燕早归。倘因持补极，宁复想支机。"
        ],
        "notes": [
            ""
        ],
        "volume": "卷五十九",
        "no#": 12
    },
    {
        "title": "原",
        "author": "李峤",
        "biography": "",
        "paragraphs": [
            "王粲销忧日，江淹起恨年。带川遥绮错，分隰迥阡眠。",
            "□□横周甸，莓苔阙晋田。方知急难响，长在脊令篇。"
        ],
        "notes": [
            ""
        ],
        "volume": "卷五十九",
        "no#": 13
    },
    {
        "title": "野",
        "author": "李峤",
        "biography": "",
        "paragraphs": [
            "凤出秦郊迥，鹑飞楚塞空。苍梧云影去，涿鹿雾光通。",
            "草暗少原绿，花明入蜀红。谁言版筑士，犹处傅岩中。"
        ],
        "notes": [
            ""
        ],
        "volume": "卷五十九",
        "no#": 14
    },
    {
        "title": "田",
        "author": "李峤",
        "biography": "",
        "paragraphs": [
            "贡禹怀书日，张衡作赋辰。杏花开凤轸，菖叶布龙鳞。",
            "瑞麦两岐秀，嘉禾同颖新。宁知帝王力，击壤自安贫。"
        ],
        "notes": [
            ""
        ],
        "volume": "卷五十九",
        "no#": 15
    },
    {
        "title": "道",
        "author": "李峤",
        "biography": "",
        "paragraphs": [
            "铜驼分巩洛，剑阁低临邛。紫徼三千里，青楼十二重。",
            "玉关尘似雪，金穴马如龙。今日中衢上，尧尊更可逢。"
        ],
        "notes": [
            ""
        ],
        "volume": "卷五十九",
        "no#": 16
    },
    {
        "title": "海",
        "author": "李峤",
        "biography": "",
        "paragraphs": [
            "习坎疏丹壑，朝宗合紫微。三山巨鼇涌，万里大鹏飞。",
            "楼写春云色，珠含明月辉。会因添雾露，方逐众川归。"
        ],
        "notes": [
            ""
        ],
        "volume": "卷五十九",
        "no#": 17
    },
    {
        "title": "江",
        "author": "李峤",
        "biography": "",
        "paragraphs": [
            "日夕三江望，灵潮万里回。霞津锦浪动，月浦练花开。",
            "湍似黄牛去，涛从白马来。英灵已杰出，谁识卿云才。"
        ],
        "notes": [
            ""
        ],
        "volume": "卷五十九",
        "no#": 18
    },
    {
        "title": "河",
        "author": "李峤",
        "biography": "",
        "paragraphs": [
            "源出昆仑中，长波接汉空。桃花来马颊，竹箭入龙宫。",
            "德水千年变，荣光五色通。若披兰叶检，□□□□□。"
        ],
        "notes": [
            ""
        ],
        "volume": "卷五十九",
        "no#": 19
    },
    {
        "title": "洛",
        "author": "李峤",
        "biography": "",
        "paragraphs": [
            "九洛韶光媚，三川物候新。花明丹凤浦，日映玉鸡津。",
            "元礼期仙客，陈王睹丽人。神龟方锡瑞，绿字重来臻。"
        ],
        "notes": [
            ""
        ],
        "volume": "卷五十九",
        "no#": 20
    },
    {
        "title": "城",
        "author": "李峤",
        "biography": "",
        "paragraphs": [
            "四塞称天府，三河建洛都。飞云霭层阙，白日丽南隅。",
            "独下仙人凤，群惊御史乌。何辞一万里，边徼捍匈奴。"
        ],
        "notes": [
            ""
        ],
        "volume": "卷五十九",
        "no#": 21
    },
    {
        "title": "门",
        "author": "李峤",
        "biography": "",
        "paragraphs": [
            "奕奕彤闱下，煌煌紫禁隈。阿房万户列，阊阖九重开。",
            "疏广遗荣去，于公待驷来。讵知金马侧，方朔有奇才。"
        ],
        "notes": [
            ""
        ],
        "volume": "卷五十九",
        "no#": 22
    },
    {
        "title": "市",
        "author": "李峤",
        "biography": "",
        "paragraphs": [
            "阛阓开三市，旗亭起百寻。渐离初击筑，司马正弹琴。",
            "细柳龙鳞映，长槐兔月阴。徒知观卫玉，讵肯挂秦金。"
        ],
        "notes": [
            ""
        ],
        "volume": "卷五十九",
        "no#": 23
    },
    {
        "title": "井",
        "author": "李峤",
        "biography": "",
        "paragraphs": [
            "玉甃谈仙客，铜台赏魏君。蜀都宵映火，杞国旦生云。",
            "向日莲花净，含风李树熏。已开千里国，还聚五星文。"
        ],
        "notes": [
            ""
        ],
        "volume": "卷五十九",
        "no#": 24
    },
    {
        "title": "宅",
        "author": "李峤",
        "biography": "",
        "paragraphs": [
            "寂寞蓬蒿径，喧喧湫隘庐。屡逢长者辙，时引故人车。",
            "孟母迁邻罢，将军辞第初。谁怜草玄处，独对一床书。"
        ],
        "notes": [
            ""
        ],
        "volume": "卷五十九",
        "no#": 25
    },
    {
        "title": "池",
        "author": "李峤",
        "biography": "",
        "paragraphs": [
            "彩棹浮太液，清觞醉习家。诗情对明月，云曲拂流霞。",
            "烟散龙形净，波含凤影斜。安仁动秋兴，鱼鸟思空赊。"
        ],
        "notes": [
            ""
        ],
        "volume": "卷五十九",
        "no#": 26
    },
    {
        "title": "楼",
        "author": "李峤",
        "biography": "",
        "paragraphs": [
            "百尺重城际，千寻大道隈。汉宫井干起，吴国落星开。",
            "笛怨绿珠去，箫随弄玉来。销忧聊暇日，谁识仲宣才。"
        ],
        "notes": [
            ""
        ],
        "volume": "卷五十九",
        "no#": 27
    },
    {
        "title": "桥",
        "author": "李峤",
        "biography": "",
        "paragraphs": [
            "乌鹊填应满，黄公去不归。势疑虹始见，形似雁初飞。",
            "妙应七星制，高分半月辉。秦王空构石，仙岛远难依。"
        ],
        "notes": [
            ""
        ],
        "volume": "卷五十九",
        "no#": 28
    },
    {
        "title": "经",
        "author": "李峤",
        "biography": "",
        "paragraphs": [
            "汉室鸿儒盛，邹堂大义明。五千道德阐，三百礼仪成。",
            "青紫方拾芥，黄金徒满籝。谁知怀逸辩，重席冠群英。"
        ],
        "notes": [
            ""
        ],
        "volume": "卷五十九",
        "no#": 29
    },
    {
        "title": "史",
        "author": "李峤",
        "biography": "",
        "paragraphs": [
            "马记天官设，班图地里新。善谈方亹亹，青简见彬彬。",
            "方朔初闻汉，荆轲昔向秦。正辞堪载笔，终冀作良臣。"
        ],
        "notes": [
            ""
        ],
        "volume": "卷五十九",
        "no#": 30
    },
    {
        "title": "诗",
        "author": "李峤",
        "biography": "",
        "paragraphs": [
            "都尉仙凫远，梁王驷马来。扇中纨素制，机上锦纹回。",
            "天子三章传，陈王七步才。缁衣久擅美，祖德信悠哉。"
        ],
        "notes": [
            ""
        ],
        "volume": "卷五十九",
        "no#": 31
    },
    {
        "title": "赋",
        "author": "李峤",
        "biography": "",
        "paragraphs": [
            "布义孙卿子，登高楚屈平。铜台初下笔，乐观正飞缨。",
            "乍有凌云势，时闻掷地声。造端长体物，无复大夫名。"
        ],
        "notes": [
            ""
        ],
        "volume": "卷五十九",
        "no#": 32
    },
    {
        "title": "书",
        "author": "李峤",
        "biography": "",
        "paragraphs": [
            "削简龙文见，临池鸟迹舒。河图八卦出，洛范九畴初。",
            "垂露春光满，崩云骨气余。请君看入木，一寸乃非虚。"
        ],
        "notes": [
            ""
        ],
        "volume": "卷五十九",
        "no#": 33
    },
    {
        "title": "檄",
        "author": "李峤",
        "biography": "",
        "paragraphs": [
            "羽檄本宣明，由来□木声。联翩至汉国，迢递入燕营。",
            "毛义持书去，张仪韫璧行。曹风虽觉愈，陈草始知名。"
        ],
        "notes": [
            ""
        ],
        "volume": "卷五十九",
        "no#": 34
    },
    {
        "title": "纸",
        "author": "李峤",
        "biography": "",
        "paragraphs": [
            "妙迹蔡侯施，芳名左伯驰。云飞锦绮落，花发缥红披。",
            "舒卷随幽显，廉方合轨仪。莫惊反掌字，当取葛洪规。"
        ],
        "notes": [
            ""
        ],
        "volume": "卷五十九",
        "no#": 35
    },
    {
        "title": "笔",
        "author": "李峤",
        "biography": "",
        "paragraphs": [
            "握管门庭侧，含毫山水隈。霜辉简上发，锦字梦中开。",
            "鹦鹉摛文至，麒麟绝句来。何当遇良史，左右振奇才。"
        ],
        "notes": [
            ""
        ],
        "volume": "卷五十九",
        "no#": 36
    },
    {
        "title": "砚",
        "author": "李峤",
        "biography": "",
        "paragraphs": [
            "左思裁赋日，王充作论年。光随锦文发，形带石岩圆。",
            "积润循毫里，开池小学前。君苗徒见𦶟，谁咏士衡篇。"
        ],
        "notes": [
            ""
        ],
        "volume": "卷五十九",
        "no#": 37
    },
    {
        "title": "墨",
        "author": "李峤",
        "biography": "",
        "paragraphs": [
            "长安分石炭，上党结松心。绕画蝇初落，含滋绶更深。",
            "悲丝光易染，叠素彩还沉。别有张芝学，书池幸见临。"
        ],
        "notes": [
            ""
        ],
        "volume": "卷五十九",
        "no#": 38
    },
    {
        "title": "剑",
        "author": "李峤",
        "biography": "",
        "paragraphs": [
            "我有昆吾剑，求趋夫子庭。白虹时切玉，紫气夜干星。",
            "锷上芙蓉动，匣中霜雪明。倚天持报国，画地取雄名。"
        ],
        "notes": [
            ""
        ],
        "volume": "卷五十九",
        "no#": 39
    },
    {
        "title": "刀",
        "author": "李峤",
        "biography": "",
        "paragraphs": [
            "列辟鸣鸾至，惟良佩犊旋。带环疑写月，引鉴似含泉。",
            "入梦华梁上，含锋彩笔前。莫惊开百炼，特拟定三边。"
        ],
        "notes": [
            ""
        ],
        "volume": "卷五十九",
        "no#": 40
    },
    {
        "title": "箭",
        "author": "李峤",
        "biography": "",
        "paragraphs": [
            "汉甸初收羽，燕城忽解围。影随流水急，光带落星飞。",
            "夏列三成范，尧沉九日辉。断蛟云梦泽，希为识忘归。"
        ],
        "notes": [
            ""
        ],
        "volume": "卷五十九",
        "no#": 41
    },
    {
        "title": "弹",
        "author": "李峤",
        "biography": "",
        "paragraphs": [
            "侠客持苏合，佳游满帝乡。避丸深可诮，求炙遂难忘。",
            "金迸疑星落，珠沉似月光。谁知少孺子，将此见吴王。"
        ],
        "notes": [
            ""
        ],
        "volume": "卷五十九",
        "no#": 42
    },
    {
        "title": "弩",
        "author": "李峤",
        "biography": "",
        "paragraphs": [
            "挺质本轩皇，申威振远方。机张惊雉雊，玉彩耀星芒。",
            "高鸟行应尽，清猿坐见伤。苏秦六百步，持此说韩王。"
        ],
        "notes": [
            ""
        ],
        "volume": "卷五十九",
        "no#": 43
    },
    {
        "title": "旗",
        "author": "李峤",
        "biography": "",
        "paragraphs": [
            "桂影承宵月，虹辉接曙云。纵横齐八阵，舒卷引三军。",
            "日薄蛟龙影，风翻鸟隼文。谁知怀勇志，蟠地几缤纷。"
        ],
        "notes": [
            ""
        ],
        "volume": "卷五十九",
        "no#": 44
    },
    {
        "title": "旌",
        "author": "李峤",
        "biography": "",
        "paragraphs": [
            "告善康庄侧，求贤市肆中。拥麾分彩雉，持节曳丹虹。",
            "影丽天山雪，光摇朔塞风。方知美周政，抗旆赋车攻。"
        ],
        "notes": [
            ""
        ],
        "volume": "卷五十九",
        "no#": 45
    },
    {
        "title": "戈",
        "author": "李峤",
        "biography": "",
        "paragraphs": [
            "富父舂喉日，殷辛漂杵年。晓霜含白刃，落影驻雕鋋。",
            "夕摈金门侧，朝提玉塞前。愿随龙影度，横□阵云边。"
        ],
        "notes": [
            ""
        ],
        "volume": "卷五十九",
        "no#": 46
    },
    {
        "title": "鼓",
        "author": "李峤",
        "biography": "",
        "paragraphs": [
            "舜日谐鼗响，尧年韵士声。向楼疑吹击，震谷似雷惊。",
            "仙鹤排门起，灵鼍带水鸣。乐云行已奏，礼曰冀相成。"
        ],
        "notes": [
            ""
        ],
        "volume": "卷五十九",
        "no#": 47
    },
    {
        "title": "弓",
        "author": "李峤",
        "biography": "",
        "paragraphs": [
            "桃文称辟恶，桑质表初生。宛转雕鞬际，依稀半月明。",
            "遥弯落雁影，虚引怯猿声。徒切乌号思，攀龙遂不成。"
        ],
        "notes": [
            ""
        ],
        "volume": "卷五十九",
        "no#": 48
    },
    {
        "title": "琴",
        "author": "李峤",
        "biography": "",
        "paragraphs": [
            "名士竹林隈，鸣琴宝匣开。风前中散至，月下步兵来。",
            "淮海多为室，梁岷旧作台。子期如可听，山水响余哀。"
        ],
        "notes": [
            ""
        ],
        "volume": "卷五十九",
        "no#": 49
    },
    {
        "title": "瑟",
        "author": "李峤",
        "biography": "",
        "paragraphs": [
            "伏羲初制法，素女昔传名。流水嘉鱼跃，丛台舞凤惊。",
            "嘉宾饮未极，君子娱俱并。倘入丘之户，应知由也情。"
        ],
        "notes": [
            ""
        ],
        "volume": "卷五十九",
        "no#": 50
    },
    {
        "title": "琵琶",
        "author": "李峤",
        "biography": "",
        "paragraphs": [
            "朱丝闻岱谷，铄质本多端。半月分弦出，丛花拂面安。",
            "将军曾制曲，司马屡陪观。本是胡中乐，希君马上弹。"
        ],
        "notes": [
            ""
        ],
        "volume": "卷五十九",
        "no#": 51
    },
    {
        "title": "筝",
        "author": "李峤",
        "biography": "",
        "paragraphs": [
            "蒙恬芳轨设，游楚妙弹开。新曲帐中发，清音指下来。",
            "钿装模六律，柱列配三才。莫听西秦奏，筝筝有剩哀。"
        ],
        "notes": [
            ""
        ],
        "volume": "卷五十九",
        "no#": 52
    },
    {
        "title": "钟",
        "author": "李峤",
        "biography": "",
        "paragraphs": [
            "既接南邻磬，还随北里笙。平陵通曙响，长乐警宵声。",
            "秋至含霜动，春归应律鸣。欲知常待扣，金簴有余清。"
        ],
        "notes": [
            ""
        ],
        "volume": "卷五十九",
        "no#": 53
    },
    {
        "title": "箫",
        "author": "李峤",
        "biography": "",
        "paragraphs": [
            "虞舜调清管，王褒赋雅音。参差横凤翼，搜索动人心。",
            "□□□□□，□□□□□。□□□□□，□□□□□。"
        ],
        "notes": [
            ""
        ],
        "volume": "卷五十九",
        "no#": 54
    },
    {
        "title": "笛",
        "author": "李峤",
        "biography": "",
        "paragraphs": [
            "羌笛写龙声，长吟入夜清。关山孤月下，来向陇头鸣。",
            "逐吹梅花落，含春柳色惊。行观向子赋，坐忆旧邻情。"
        ],
        "notes": [
            ""
        ],
        "volume": "卷五十九",
        "no#": 55
    },
    {
        "title": "笙",
        "author": "李峤",
        "biography": "",
        "paragraphs": [
            "悬匏曲沃上，孤筱汶阳隈。形写歌鸾翼，声随舞凤哀。",
            "欢娱分北里，纯孝即南陔。今日虞音奏，跄跄鸟兽来。"
        ],
        "notes": [
            ""
        ],
        "volume": "卷五十九",
        "no#": 56
    },
    {
        "title": "歌",
        "author": "李峤",
        "biography": "",
        "paragraphs": [
            "汉帝临汾水，周仙去洛滨。郢中吟白雪，梁上绕飞尘。",
            "响发行云驻，声随子夜新。愿君听扣角，当自识贤臣。"
        ],
        "notes": [
            ""
        ],
        "volume": "卷五十九",
        "no#": 57
    },
    {
        "title": "舞",
        "author": "李峤",
        "biography": "",
        "paragraphs": [
            "妙伎游金谷，佳人满石城。霞衣席上转，花岫雪前明。",
            "仪凤谐清曲，回鸾应雅声。非君一顾重，谁赏素腰轻。"
        ],
        "notes": [
            ""
        ],
        "volume": "卷五十九",
        "no#": 58
    }
]