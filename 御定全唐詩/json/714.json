[
    {
        "title": "梅花",
        "author": "崔道融",
        "biography": "",
        "paragraphs": [
            "数萼初含雪，孤标画本难。香中别有韵，清极不知寒。",
            "横笛和愁听，斜枝倚病看。朔风如解意，容易莫摧残。"
        ],
        "notes": [
            ""
        ],
        "volume": "卷七百一十四",
        "no#": 1
    },
    {
        "title": "铜雀妓二首",
        "author": "崔道融",
        "biography": "",
        "paragraphs": [
            "严妆垂玉箸，妙舞对清风。无复君王顾，春来起渐慵。",
            "歌咽新翻曲，香销旧赐衣。陵园春雨暗，不见六龙归。"
        ],
        "notes": [
            ""
        ],
        "volume": "卷七百一十四",
        "no#": 2
    },
    {
        "title": "春闺二首",
        "author": "崔道融",
        "biography": "",
        "paragraphs": [
            "寒食月明雨，落花香满泥。佳人持锦字，无雁寄辽西。",
            "欲剪宜春字，春寒入剪刀。辽阳在何处，莫望寄征袍。"
        ],
        "notes": [
            ""
        ],
        "volume": "卷七百一十四",
        "no#": 3
    },
    {
        "title": "访僧不遇",
        "author": "崔道融",
        "biography": "",
        "paragraphs": [
            "寻僧已寂寞，林下锁山房。松竹虽无语，牵衣借晚凉。"
        ],
        "notes": [
            ""
        ],
        "volume": "卷七百一十四",
        "no#": 4
    },
    {
        "title": "田上",
        "author": "崔道融",
        "biography": "",
        "paragraphs": [
            "雨足高田白，披蓑半夜耕。人牛力俱尽，东方殊未明。"
        ],
        "notes": [
            ""
        ],
        "volume": "卷七百一十四",
        "no#": 5
    },
    {
        "title": "月夕",
        "author": "崔道融",
        "biography": "",
        "paragraphs": [
            "月上随人意，人闲月更清。朱楼高百尺，不见到天明。"
        ],
        "notes": [
            ""
        ],
        "volume": "卷七百一十四",
        "no#": 6
    },
    {
        "title": "槿花",
        "author": "崔道融",
        "biography": "",
        "paragraphs": [
            "槿花不见夕，一日一回新。东风吹桃李，须到明年春。"
        ],
        "notes": [
            ""
        ],
        "volume": "卷七百一十四",
        "no#": 7
    },
    {
        "title": "西施滩",
        "author": "崔道融",
        "biography": "",
        "paragraphs": [
            "宰嚭亡吴国，西施陷恶名。浣纱春水急，似有不平声。"
        ],
        "notes": [
            ""
        ],
        "volume": "卷七百一十四",
        "no#": 8
    },
    {
        "title": "江上逢故人",
        "author": "崔道融",
        "biography": "",
        "paragraphs": [
            "故里琴樽侣，相逢近腊梅。江村买一醉，破泪却成咍。"
        ],
        "notes": [
            ""
        ],
        "volume": "卷七百一十四",
        "no#": 9
    },
    {
        "title": "牧竖",
        "author": "崔道融",
        "biography": "",
        "paragraphs": [
            "牧竖持蓑笠，逢人气傲然。卧牛吹短笛，耕却傍溪田。"
        ],
        "notes": [
            ""
        ],
        "volume": "卷七百一十四",
        "no#": 10
    },
    {
        "title": "过农家",
        "author": "崔道融",
        "biography": "",
        "paragraphs": [
            "欲羡农家子，秋新看刈禾。苏秦无负郭，六印又如何。"
        ],
        "notes": [
            ""
        ],
        "volume": "卷七百一十四",
        "no#": 11
    },
    {
        "title": "江夕",
        "author": "崔道融",
        "biography": "",
        "paragraphs": [
            "江心秋月白，起柁信潮行。蛟龙化为人，半夜吹笛声。"
        ],
        "notes": [
            ""
        ],
        "volume": "卷七百一十四",
        "no#": 12
    },
    {
        "title": "春墅",
        "author": "崔道融",
        "biography": "",
        "paragraphs": [
            "蛙声近过社，农事忽已忙。邻妇饷田归，不见百花芳。"
        ],
        "notes": [
            ""
        ],
        "volume": "卷七百一十四",
        "no#": 13
    },
    {
        "title": "江村",
        "author": "崔道融",
        "biography": "",
        "paragraphs": [
            "日暮片帆落，江村如有情。独对沙上月，满船人睡声。"
        ],
        "notes": [
            ""
        ],
        "volume": "卷七百一十四",
        "no#": 14
    },
    {
        "title": "拟乐府子夜四时歌四首",
        "author": "崔道融",
        "biography": "",
        "paragraphs": [
            "吴子爱桃李，月色不到地。明朝欲看花，六宫人不睡。",
            "凉轩待月生，暗里萤飞出。低回不称意，蛙鸣乱清瑟。",
            "月色明如昼，虫声入户多。狂夫自不归，满地无天河。",
            "银缸照残梦，零泪沾粉臆。洞房犹自寒，何况关山北。"
        ],
        "notes": [
            ""
        ],
        "volume": "卷七百一十四",
        "no#": 15
    },
    {
        "title": "寄人二首",
        "author": "崔道融",
        "biography": "",
        "paragraphs": [
            "花上断续雨，江头来去风。相思春欲尽，未遣酒尊空。",
            "澹澹长江水，悠悠远客情。落花相与恨，到地一无声。"
        ],
        "notes": [
            ""
        ],
        "volume": "卷七百一十四",
        "no#": 16
    },
    {
        "title": "江鸥",
        "author": "崔道融",
        "biography": "",
        "paragraphs": [
            "白鸟波上栖，见人懒飞起。为有求鱼心，不是恋江水。"
        ],
        "notes": [
            ""
        ],
        "volume": "卷七百一十四",
        "no#": 17
    },
    {
        "title": "春晚",
        "author": "崔道融",
        "biography": "",
        "paragraphs": [
            "三月寒食时，日色浓于酒。落尽墙头花，莺声隔原柳。"
        ],
        "notes": [
            ""
        ],
        "volume": "卷七百一十四",
        "no#": 18
    },
    {
        "title": "汉宫词",
        "author": "崔道融",
        "biography": "",
        "paragraphs": [
            "独诏胡衣出，天花落殿堂。他人不敢妒，垂泪向君王。"
        ],
        "notes": [
            ""
        ],
        "volume": "卷七百一十四",
        "no#": 19
    },
    {
        "title": "旅行",
        "author": "崔道融",
        "biography": "",
        "paragraphs": [
            "少壮经勤苦，衰年始浪游。谁怜不龟手，他处却封侯。"
        ],
        "notes": [
            ""
        ],
        "volume": "卷七百一十四",
        "no#": 20
    },
    {
        "title": "班婕妤",
        "author": "崔道融",
        "biography": "",
        "paragraphs": [
            "宠极辞同辇，恩深弃后宫。自题秋扇后，不敢怨春风。"
        ],
        "notes": [
            ""
        ],
        "volume": "卷七百一十四",
        "no#": 21
    },
    {
        "title": "元日有题",
        "author": "崔道融",
        "biography": "",
        "paragraphs": [
            "十载元正酒，相欢意转深。自量麋鹿分，只合在山林。"
        ],
        "notes": [
            ""
        ],
        "volume": "卷七百一十四",
        "no#": 22
    },
    {
        "title": "古树",
        "author": "崔道融",
        "biography": "",
        "paragraphs": [
            "古树春风入，阳和力太迟。莫言生意尽，更引万年枝。"
        ],
        "notes": [
            ""
        ],
        "volume": "卷七百一十四",
        "no#": 23
    },
    {
        "title": "春题二首",
        "author": "崔道融",
        "biography": "",
        "paragraphs": [
            "青春未得意，见花却如雠。路逢白面郎，醉插花满头。",
            "满眼桃李花，愁人如不见。别有惜花人，东风莫吹散。"
        ],
        "notes": [
            ""
        ],
        "volume": "卷七百一十四",
        "no#": 24
    },
    {
        "title": "长安春",
        "author": "崔道融",
        "biography": "",
        "paragraphs": [
            "长安牡丹开，绣毂辗晴雷。若使花长在，人应看不回。"
        ],
        "notes": [
            ""
        ],
        "volume": "卷七百一十四",
        "no#": 25
    },
    {
        "title": "病起二首",
        "author": "崔道融",
        "biography": "",
        "paragraphs": [
            "病起春已晚，曳筇伤绿苔。强攀庭树枝，唤作花未开。",
            "病起绕庭除，春泥粘屐齿。如从万里来，骨肉满面喜。"
        ],
        "notes": [
            ""
        ],
        "volume": "卷七百一十四",
        "no#": 26
    },
    {
        "title": "峡路",
        "author": "崔道融",
        "biography": "",
        "paragraphs": [
            "清猿啼不住，白水下来新。八月莫为客，夜长愁杀人。"
        ],
        "notes": [
            ""
        ],
        "volume": "卷七百一十四",
        "no#": 27
    },
    {
        "title": "长门怨",
        "author": "崔道融",
        "biography": "",
        "paragraphs": [
            "长门春欲尽，明月照花枝。买得相如赋，君恩不可移。"
        ],
        "notes": [
            ""
        ],
        "volume": "卷七百一十四",
        "no#": 28
    },
    {
        "title": "月夕有怀",
        "author": "崔道融",
        "biography": "",
        "paragraphs": [
            "圆光照一海，远客在孤舟。相忆无期见，中宵独上楼。"
        ],
        "notes": [
            ""
        ],
        "volume": "卷七百一十四",
        "no#": 29
    },
    {
        "title": "夜泊九江",
        "author": "崔道融",
        "biography": "",
        "paragraphs": [
            "夜泊江门外，欢声月里楼。明朝归去路，犹隔洞庭秋。"
        ],
        "notes": [
            ""
        ],
        "volume": "卷七百一十四",
        "no#": 30
    },
    {
        "title": "寒食夜",
        "author": "崔道融",
        "biography": "",
        "paragraphs": [
            "满地梨花白，风吹碎月明。大家寒食夜，独贮望乡情。"
        ],
        "notes": [
            ""
        ],
        "volume": "卷七百一十四",
        "no#": 31
    },
    {
        "title": "归燕",
        "author": "崔道融",
        "biography": "",
        "paragraphs": [
            "海燕频来去，西人独滞留。天边又相送，肠断故园秋。"
        ],
        "notes": [
            ""
        ],
        "volume": "卷七百一十四",
        "no#": 32
    },
    {
        "title": "长安春",
        "author": "崔道融",
        "biography": "",
        "paragraphs": [
            "珠箔映高柳，美人红袖垂。忽闻半天语，不见上楼时。"
        ],
        "notes": [
            ""
        ],
        "volume": "卷七百一十四",
        "no#": 33
    },
    {
        "title": "銮驾东回",
        "author": "崔道融",
        "biography": "",
        "paragraphs": [
            "两川花捧御衣香，万岁山呼辇路长。",
            "天子还从马嵬过，别无惆怅似明皇。"
        ],
        "notes": [
            ""
        ],
        "volume": "卷七百一十四",
        "no#": 34
    },
    {
        "title": "钓鱼",
        "author": "崔道融",
        "biography": "",
        "paragraphs": [
            "闲钓江鱼不钓名，瓦瓯斟酒暮山青。",
            "醉头倒向芦花里，却笑无端犯客星。"
        ],
        "notes": [
            ""
        ],
        "volume": "卷七百一十四",
        "no#": 35
    },
    {
        "title": "西施",
        "author": "崔道融",
        "biography": "",
        "paragraphs": [
            "苎萝山下如花女，占得姑苏台上春。",
            "一笑不能忘敌国，五湖何处有功臣。"
        ],
        "notes": [
            ""
        ],
        "volume": "卷七百一十四",
        "no#": 36
    },
    {
        "title": "马嵬",
        "author": "崔道融",
        "biography": "",
        "paragraphs": [
            "万乘凄凉蜀路归，眼前朱翠与心违。",
            "重华不是风流主，湘水犹传泣二妃。"
        ],
        "notes": [
            ""
        ],
        "volume": "卷七百一十四",
        "no#": 37
    },
    {
        "title": "羯鼓",
        "author": "崔道融",
        "biography": "",
        "paragraphs": [
            "华清宫里打撩声，供奉丝簧束手听。",
            "寂寞銮舆斜谷里，是谁翻得雨淋铃。"
        ],
        "notes": [
            ""
        ],
        "volume": "卷七百一十四",
        "no#": 38
    },
    {
        "title": "寄李左司",
        "author": "崔道融",
        "biography": "",
        "paragraphs": [
            "柏台兰省共清风，鸣玉朝联夜被同。",
            "肯信人间有兄弟，一生长在别离中。"
        ],
        "notes": [
            ""
        ],
        "volume": "卷七百一十四",
        "no#": 39
    },
    {
        "title": "梅",
        "author": "崔道融",
        "biography": "",
        "paragraphs": [
            "溪上寒梅初满枝，夜来霜月透芳菲。",
            "清光寂寞思无尽，应待琴尊与解围。"
        ],
        "notes": [
            ""
        ],
        "volume": "卷七百一十四",
        "no#": 40
    },
    {
        "title": "天台陈逸人",
        "author": "崔道融",
        "biography": "",
        "paragraphs": [
            "绝粒空山秋复春，欲看沧海化成尘。",
            "近抛三井更深去，不怕虎狼唯怕人。"
        ],
        "notes": [
            ""
        ],
        "volume": "卷七百一十四",
        "no#": 41
    },
    {
        "title": "雪窦禅师",
        "author": "崔道融",
        "biography": "",
        "paragraphs": [
            "雪窦峰前一派悬，雪窦五月无炎天。",
            "客尘半日洗欲尽，师到白头林下禅。"
        ],
        "notes": [
            ""
        ],
        "volume": "卷七百一十四",
        "no#": 42
    },
    {
        "title": "溪上遇雨二首",
        "author": "崔道融",
        "biography": "",
        "paragraphs": [
            "回塘雨脚如缫丝，野禽不起沈鱼飞。",
            "耕蓑钓笠取未暇，秋田有望从淋漓。",
            "坐看黑云衔猛雨，喷洒前山此独晴。",
            "忽惊云雨在头上，却是山前晚照明。"
        ],
        "notes": [
            ""
        ],
        "volume": "卷七百一十四",
        "no#": 43
    },
    {
        "title": "长门怨",
        "author": "崔道融",
        "biography": "",
        "paragraphs": [
            "长门花泣一枝春，争奈君恩别处新。",
            "错把黄金买词赋，相如自是薄情人。"
        ],
        "notes": [
            ""
        ],
        "volume": "卷七百一十四",
        "no#": 44
    },
    {
        "title": "秋夕",
        "author": "崔道融",
        "biography": "",
        "paragraphs": [
            "自怜三十未西游，傍水寻山过却秋。",
            "一夜雨声多少事，不思量尽到心头。"
        ],
        "notes": [
            ""
        ],
        "volume": "卷七百一十四",
        "no#": 45
    },
    {
        "title": "过隆中",
        "author": "崔道融",
        "biography": "",
        "paragraphs": [
            "玄德苍黄起卧龙，鼎分天下一言中。",
            "可怜蜀国关张后，不见商量徐庶功。"
        ],
        "notes": [
            ""
        ],
        "volume": "卷七百一十四",
        "no#": 46
    },
    {
        "title": "关下",
        "author": "崔道融",
        "biography": "",
        "paragraphs": [
            "百二山河壮帝畿，关门何事更开迟。",
            "应从漏却田文后，每度闻鸡不免疑。"
        ],
        "notes": [
            ""
        ],
        "volume": "卷七百一十四",
        "no#": 47
    },
    {
        "title": "寒食客中有怀",
        "author": "崔道融",
        "biography": "",
        "paragraphs": [
            "江上闻莺禁火时，百花开尽柳依依。",
            "故园兄弟别来久，应到清明犹望归。"
        ],
        "notes": [
            ""
        ],
        "volume": "卷七百一十四",
        "no#": 48
    },
    {
        "title": "溪夜",
        "author": "崔道融",
        "biography": "",
        "paragraphs": [
            "积雪消来溪水宽，满楼明月碎琅玕。渔人抛得钓筒尽，却放轻舟下急滩。"
        ],
        "notes": [
            ""
        ],
        "volume": "卷七百一十四",
        "no#": 49
    },
    {
        "title": "山居卧疾，广利大师见访",
        "author": "崔道融",
        "biography": "",
        "paragraphs": [
            "桐谷孙枝已上弦，野人犹卧白云边。",
            "九天飞锡应相诮，三到行朝二十年。"
        ],
        "notes": [
            ""
        ],
        "volume": "卷七百一十四",
        "no#": 50
    },
    {
        "title": "村墅",
        "author": "崔道融",
        "biography": "",
        "paragraphs": [
            "正月二月村墅闲，余粮未乏人心宽。",
            "南邻雨中揭屋笑，酒熟数家来相看。"
        ],
        "notes": [
            ""
        ],
        "volume": "卷七百一十四",
        "no#": 51
    },
    {
        "title": "悲李拾遗二首",
        "author": "崔道融",
        "biography": "",
        "paragraphs": [
            "故友从来匪石心，谏多难得主恩深。",
            "行朝半夜烟尘起，晓殿吁嗟一镜沈。",
            "天涯时有北来尘，因话它人及故人。",
            "也是先皇能罪己，殿前频得触龙鳞。"
        ],
        "notes": [
            ""
        ],
        "volume": "卷七百一十四",
        "no#": 52
    },
    {
        "title": "《题李将军传》",
        "author": "崔道融",
        "biography": "",
        "paragraphs": [
            "猿臂将军去似飞，弯弓百步虏无遗。",
            "汉文自与封侯得，何必伤嗟不遇时。"
        ],
        "notes": [
            ""
        ],
        "volume": "卷七百一十四",
        "no#": 53
    },
    {
        "title": "酒醒",
        "author": "崔道融",
        "biography": "",
        "paragraphs": [
            "酒醒拨剔残灰火，多少凄凉在此中。",
            "炉畔自斟还自醉，打窗深夜雪兼风。"
        ],
        "notes": [
            ""
        ],
        "volume": "卷七百一十四",
        "no#": 54
    },
    {
        "title": "郊居友人相访",
        "author": "崔道融",
        "biography": "",
        "paragraphs": [
            "柴门深掩古城秋，背郭缘溪一径幽。",
            "不有小园新竹色，君来那肯暂淹留。"
        ],
        "notes": [
            ""
        ],
        "volume": "卷七百一十四",
        "no#": 55
    },
    {
        "title": "镜湖雪霁贻方干",
        "author": "崔道融",
        "biography": "",
        "paragraphs": [
            "天外晓岚和雪望，月中归棹带冰行。",
            "相逢半醉吟诗苦，应抵寒猿袅树声。"
        ],
        "notes": [
            ""
        ],
        "volume": "卷七百一十四",
        "no#": 56
    },
    {
        "title": "秋霁",
        "author": "崔道融",
        "biography": "",
        "paragraphs": [
            "雨霁长空荡涤清，远山初出未知名。",
            "夜来江上如钩月，时有惊鱼掷浪声。"
        ],
        "notes": [
            ""
        ],
        "volume": "卷七百一十四",
        "no#": 57
    },
    {
        "title": "谢朱常侍寄贶蜀茶、剡纸二首",
        "author": "崔道融",
        "biography": "",
        "paragraphs": [
            "瑟瑟香尘瑟瑟泉，惊风骤雨起炉烟。",
            "一瓯解却山中醉，便觉身轻欲上天。",
            "百幅轻明雪未融，薛家凡纸漫深红。",
            "不应点染闲言语，留记将军盖世功。"
        ],
        "notes": [
            ""
        ],
        "volume": "卷七百一十四",
        "no#": 58
    },
    {
        "title": "读杜紫微集",
        "author": "崔道融",
        "biography": "",
        "paragraphs": [
            "紫微才调复知兵，长觉风雷笔下生。",
            "还有枉抛心力处，多于五柳赋闲情。"
        ],
        "notes": [
            ""
        ],
        "volume": "卷七百一十四",
        "no#": 59
    },
    {
        "title": "寓题",
        "author": "崔道融",
        "biography": "",
        "paragraphs": [
            "海上乘查便合仙，若无仙骨未如船。",
            "人间亦有支机石，虚被声名到洞天。"
        ],
        "notes": [
            ""
        ],
        "volume": "卷七百一十四",
        "no#": 60
    },
    {
        "title": "寓吟集",
        "author": "崔道融",
        "biography": "",
        "paragraphs": [
            "陶集篇篇皆有酒，崔诗句句不无杯。",
            "醉来已共身安约，让却诗人作酒魁。"
        ],
        "notes": [
            ""
        ],
        "volume": "卷七百一十四",
        "no#": 61
    },
    {
        "title": "溪居即事",
        "author": "崔道融",
        "biography": "",
        "paragraphs": [
            "篱外谁家不系船，春风吹入钓鱼湾。",
            "小童疑是有村客，急向柴门去却关。"
        ],
        "notes": [
            ""
        ],
        "volume": "卷七百一十四",
        "no#": 62
    },
    {
        "title": "鸡",
        "author": "崔道融",
        "biography": "",
        "paragraphs": [
            "买得晨鸡共鸡语，常时不用等闲鸣。",
            "深山月黑风雨夜，欲近晓天啼一声。"
        ],
        "notes": [
            ""
        ],
        "volume": "卷七百一十四",
        "no#": 63
    },
    {
        "title": "献浙东柳大夫",
        "author": "崔道融",
        "biography": "",
        "paragraphs": [
            "属城甘雨几经春，圣主全分付越人。",
            "俗眼不知青琐贵，江头争看碧油新。"
        ],
        "notes": [
            ""
        ],
        "volume": "卷七百一十四",
        "no#": 64
    },
    {
        "title": "杨柳枝词",
        "author": "崔道融",
        "biography": "",
        "paragraphs": [
            "雾撚烟搓一索春，年年长似染来新。",
            "应须唤作风流线，系得东西南北人。"
        ],
        "notes": [
            ""
        ],
        "volume": "卷七百一十四",
        "no#": 65
    },
    {
        "title": "楚怀王",
        "author": "崔道融",
        "biography": "",
        "paragraphs": [
            "宫花一朵掌中开，缓急翻为敌国媒。",
            "六里江山天下笑，张仪容易去还来。"
        ],
        "notes": [
            ""
        ],
        "volume": "卷七百一十四",
        "no#": 66
    },
    {
        "title": "对早梅寄友人二首",
        "author": "崔道融",
        "biography": "",
        "paragraphs": [
            "忆得前年君寄诗，海边三见早梅词。",
            "与君犹是海边客，又见早梅花发时。",
            "忆得去年有遗恨，花前未醉到无花。",
            "清芳一夜月通白，先脱寒衣送酒家。"
        ],
        "notes": [
            ""
        ],
        "volume": "卷七百一十四",
        "no#": 67
    },
    {
        "title": "句",
        "author": "崔道融",
        "biography": "",
        "paragraphs": [
            "万里一点白，长空鸟不飞。",
            "如今却羡相如富，犹有人间四壁居。"
        ],
        "notes": [
            ""
        ],
        "volume": "卷七百一十四",
        "no#": 68
    }
]