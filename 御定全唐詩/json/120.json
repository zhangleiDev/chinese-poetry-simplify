[
    {
        "title": "孤寝怨",
        "author": "崔珪",
        "biography": "",
        "paragraphs": [
            "征戍动经年，含情拂玳筵。花飞织锦处，月落捣衣边。",
            "灯暗愁孤坐，床空怨独眠。自君辽海去，玉匣闭春弦。"
        ],
        "notes": [
            ""
        ],
        "volume": "卷一百二十",
        "no#": 1
    },
    {
        "title": "题武陵草堂",
        "author": "杨浚",
        "biography": "",
        "paragraphs": [
            "草堂列仙楼，上在青山顶。户外窥数峰，阶前对双井。",
            "雨来花尽湿，风度松初冷。登栈行不疲，入溪语弥静。",
            "云能去尘服，兼欲事金鼎。正直心所存，谄谀长自省。",
            "适知幽遁趣，已觉烦虑屏。更爱云林间，吾将卧南颍。"
        ],
        "notes": [
            ""
        ],
        "volume": "卷一百二十",
        "no#": 2
    },
    {
        "title": "广武怀古",
        "author": "杨浚",
        "biography": "",
        "paragraphs": [
            "河水城下流，登城望弥惬。海云飞不断，岸草绿相接。",
            "龙门无旧场，武牢有遗堞。扼喉兵易守，扪指计何捷。",
            "天夺项氏谋，卒成汉家业。乡山遥可见，西顾泪盈睫。"
        ],
        "notes": [
            ""
        ],
        "volume": "卷一百二十",
        "no#": 3
    },
    {
        "title": "赠李郎中",
        "author": "杨浚",
        "biography": "",
        "paragraphs": [
            "仙郎早朝退，直省卧南轩。院竹自成赏，阶庭寂不喧。",
            "焚香开后阁，起草闭前门。礼乐风流美，光华星位尊。",
            "荣兼朱绂贵，交乃布衣存。是日登龙客，无忘君子恩。"
        ],
        "notes": [
            ""
        ],
        "volume": "卷一百二十",
        "no#": 4
    },
    {
        "title": "咏王大娘戴竿",
        "author": "刘晏",
        "biography": "",
        "paragraphs": [
            "楼前百戏竞争新，唯有长竿妙入神。",
            "谁谓绮罗翻有力，犹自嫌轻更著人。"
        ],
        "notes": [
            ""
        ],
        "volume": "卷一百二十",
        "no#": 5
    },
    {
        "title": "享太庙乐章",
        "author": "刘晏",
        "biography": "",
        "paragraphs": [
            "汉祚惟永，神功中兴。夙驱氛祲，天覆黎蒸。",
            "三光再朗，庶绩其凝。重熙累叶，景命是膺。"
        ],
        "notes": [
            ""
        ],
        "volume": "卷一百二十",
        "no#": 6
    },
    {
        "title": "鸿门行",
        "author": "袁瓘",
        "biography": "",
        "paragraphs": [
            "少年买意气，百金不辞费。学剑西入秦，结交北游魏。",
            "秦魏多豪人，与代亦殊伦。由来不相识，皆是暗相亲。",
            "宝马青丝辔，狐裘貂鼠服。晨过剧孟游，暮投咸阳宿。",
            "然诺本云云，诸侯莫不闻。犹思百战术，更逐李将军。",
            "始从灞陵下，遥遥度朔野。北风闻楚歌，南庭见胡马。",
            "胡马秋正肥，相邀夜合围。战酣烽火灭，路断救兵稀。",
            "白刃纵横逼，黄尘飞不息。虏骑血洒衣，单于泪沾臆。",
            "献凯云台中，自言塞上雄。将军行失势，部曲遂无功。",
            "新人不如旧，旧人不相救。万里长飘飖，十年计不就。",
            "弃置难重论，驱马度鸿门。行看楚汉事，不觉风尘昏。",
            "宝剑中夜抚，悲歌聊自舞。此曲不可终，曲终泪如雨。"
        ],
        "notes": [
            ""
        ],
        "volume": "卷一百二十",
        "no#": 7
    },
    {
        "title": "惠文太子挽歌",
        "author": "袁瓘",
        "biography": "",
        "paragraphs": [
            "寒仗丹旄引，阴堂白日违。暗灯明象物，画水湿灵衣。",
            "羽化淮王去，仙迎太子归。空余燕衔士，朝夕向陵飞。"
        ],
        "notes": [
            ""
        ],
        "volume": "卷一百二十",
        "no#": 8
    },
    {
        "title": "从军行",
        "author": "李昂2",
        "biography": "",
        "paragraphs": [
            "汉家未得燕支山，征戍年年沙朔间。塞下长驱汗血马，",
            "稽洛川边胡骑来，渔阳戍里烽烟起。长途羽檄何相望，",
            "幽陵异域风烟改，亭障连连古今在。夜闻鸿雁南渡河，",
            "玄漠云平初合阵，西山月出闻鸣镝。城南百战多苦辛，",
            "杨叶楼中不寄书，莲花剑上空流血。匈奴未灭不言家，",
            "天边回望何悠悠，芳树无人渡陇头。春云不变阳关雪，",
            "麾兵静北垂，此日交河湄。欲令塞上无干戚，"
        ],
        "notes": [
            ""
        ],
        "volume": "卷一百二十",
        "no#": 9
    },
    {
        "title": "赋戚夫人楚舞歌",
        "author": "李昂2",
        "biography": "",
        "paragraphs": [
            "定陶城中是妾家，妾年二八颜如花。闺中歌舞未终曲，",
            "风花菡萏落辕门，云雨裴回入行殿。日夕悠悠非旧乡，",
            "相从顾恩不雇己，何异浮萍寄深水。逐战曾迷只轮下，",
            "珠帘夕殿闻钟磬，白日秋天忆鼓鼙。君王纵恣翻成误，",
            "黄泉白骨不可报，雀钗翠羽从此辞。君楚歌兮妾楚舞，",
            "已见储君归惠帝，徒留爱子付周昌。"
        ],
        "notes": [
            ""
        ],
        "volume": "卷一百二十",
        "no#": 10
    },
    {
        "title": "句",
        "author": "李昂2",
        "biography": "",
        "paragraphs": [
            "耳临清渭洗，心向白云闲。"
        ],
        "notes": [
            ""
        ],
        "volume": "卷一百二十",
        "no#": 11
    },
    {
        "title": "夏晚初霁南省寓直用余字",
        "author": "厍狄履温",
        "biography": "",
        "paragraphs": [
            "薄宦因时泰，凉宵寓直初。沉沉仙阁闭，的的暗更徐。",
            "霁色连空上，炎氛入夜除。星回南斗落，月度北窗虚。",
            "待漏残灯照，含芳袭气余。寐来冠不解，奏罢草仍书。",
            "幕府惭良策，明曹愧散樗。命轻徒有报，义重更难疏。",
            "燕厦欣成托，鹓行滥所如。晨趋当及早，复此戒朝车。"
        ],
        "notes": [
            ""
        ],
        "volume": "卷一百二十",
        "no#": 12
    },
    {
        "title": "同皇甫兵曹天官寺浴室新成招友人赏会",
        "author": "寇坦",
        "biography": "",
        "paragraphs": [
            "温室欢初就，兰交托胜因。共听无漏法，兼濯有为尘。",
            "水洁三空性，香沾四大身。清心多善友，颂德慰同人。"
        ],
        "notes": [
            ""
        ],
        "volume": "卷一百二十",
        "no#": 13
    },
    {
        "title": "同张少府和厍狄员外夏晚初霁南省寓直时兼充节度判官之作",
        "author": "寇坦",
        "biography": "",
        "paragraphs": [
            "黄绶归休日，仙郎复奏余。晏居当夏晚，寓直会晴初。",
            "露散星文发，云披水镜虚。高才推独唱，嘉会喜连茹。",
            "月色摇春闼，香烟霭暝庐。千门传夜警，万象照阶除。",
            "少孺嘉能赋，文强阅赐书。兼曹谋未展，入幕志方摅。",
            "为奉灵台帛，恭先待漏车。贞标不可仰，空此乐樵渔。"
        ],
        "notes": [
            ""
        ],
        "volume": "卷一百二十",
        "no#": 14
    },
    {
        "title": "咏铜柱",
        "author": "李休烈",
        "biography": "",
        "paragraphs": [
            "天门街里倒天枢，火急先须卸火珠。",
            "计合一条丝线挽，何劳两县索人夫。"
        ],
        "notes": [
            ""
        ],
        "volume": "卷一百二十",
        "no#": 15
    }
]