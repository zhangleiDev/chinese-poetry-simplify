[
    {
        "title": "三妇艳",
        "author": "董思恭",
        "biography": "",
        "paragraphs": [
            "大妇裁纨素，中妇弄明珰。小妇多姿态，登楼红粉妆。",
            "丈人且安坐，初日渐流光。"
        ],
        "notes": [
            ""
        ],
        "volume": "卷六十三",
        "no#": 1
    },
    {
        "title": "感怀",
        "author": "董思恭",
        "biography": "",
        "paragraphs": [
            "野郊怆新别，河桥非旧饯。惨日映峰沉，愁云随盖转。",
            "哀笳时断续，悲旌乍舒卷。望望情何极，浪浪泪空泫。",
            "无复昔时人，芳春共谁遣。"
        ],
        "notes": [
            ""
        ],
        "volume": "卷六十三",
        "no#": 2
    },
    {
        "title": "《守岁二首",
        "author": "董思恭",
        "biography": "",
        "paragraphs": [
            "暮景斜芳殿，年华丽绮宫。寒辞去冬雪，暖带入春风。",
            "阶馥舒梅素，盘花卷烛红。共欢新故岁，迎送一宵中。",
            "岁阴穷暮纪，献节启新芳。冬尽今宵促，年开明日长。",
            "冰销出镜水，梅散入风香。对此欢终宴，倾壶待曙光。"
        ],
        "notes": [
            ""
        ],
        "volume": "卷六十三",
        "no#": 3
    },
    {
        "title": "昭君怨二首",
        "author": "董思恭",
        "biography": "",
        "paragraphs": [
            "新年犹尚小，那堪远聘秦。裾衫沾马汗，眉黛染胡尘。",
            "举眼无相识，路逢皆异人。唯有梅将李，犹带故乡春。",
            "琵琶马上弹，行路曲中难。汉月正南远，燕山直北寒。",
            "髻鬟风拂乱，眉黛雪沾残。斟酌红颜改，徒劳握镜看。"
        ],
        "notes": [
            ""
        ],
        "volume": "卷六十三",
        "no#": 4
    },
    {
        "title": "咏日",
        "author": "董思恭",
        "biography": "",
        "paragraphs": [
            "沧海十枝晖，悬圃重轮庆。蕣华发晨楹，菱彩翻朝镜。",
            "忽遇惊风飘，自有浮云映。更也人皆仰，无待挥戈正。"
        ],
        "notes": [
            ""
        ],
        "volume": "卷六十三",
        "no#": 5
    },
    {
        "title": "咏月",
        "author": "董思恭",
        "biography": "",
        "paragraphs": [
            "北堂未安寝，西园聊骋望。玉户照罗帏，珠轩明绮障。",
            "别客长安道，思妇高楼上。所愿君莫违，清风时可访。"
        ],
        "notes": [
            ""
        ],
        "volume": "卷六十三",
        "no#": 6
    },
    {
        "title": "咏星",
        "author": "董思恭",
        "biography": "",
        "paragraphs": [
            "历历东井舍，昭昭右掖垣。云际龙文出，池中鸟色翻。",
            "流辉下月路，坠影入河源。方知颍川集，别有太丘门。"
        ],
        "notes": [
            ""
        ],
        "volume": "卷六十三",
        "no#": 7
    },
    {
        "title": "咏风",
        "author": "董思恭",
        "biography": "",
        "paragraphs": [
            "萧萧度阊阖，习习下庭闱。花蝶自飘舞，兰蕙生光辉。",
            "相乌正举翼，退鹢已惊飞。方从列子御，更逐浮云归。"
        ],
        "notes": [
            ""
        ],
        "volume": "卷六十三",
        "no#": 8
    },
    {
        "title": "咏云",
        "author": "董思恭",
        "biography": "",
        "paragraphs": [
            "帝乡白云起，飞盖上天衢。带月绮罗映，从风枝叶敷。",
            "参差过层阁，倏忽下苍梧。因风望既远，安得久踟蹰。"
        ],
        "notes": [
            ""
        ],
        "volume": "卷六十三",
        "no#": 9
    },
    {
        "title": "咏雪",
        "author": "董思恭",
        "biography": "",
        "paragraphs": [
            "天山飞雪度，言是落花朝。惜哉不我与，萧索从风飘。",
            "鲜洁凌纨素，纷糅下枝条。良时竟何在，坐见容华销。"
        ],
        "notes": [
            ""
        ],
        "volume": "卷六十三",
        "no#": 10
    },
    {
        "title": "咏露",
        "author": "董思恭",
        "biography": "",
        "paragraphs": [
            "夜色凝仙掌，晨甘下帝庭。不觉九秋至，远向三危零。",
            "芦渚花初白，葵园叶尚青。晞阳一洒惠，方愿益沧溟。"
        ],
        "notes": [
            ""
        ],
        "volume": "卷六十三",
        "no#": 11
    },
    {
        "title": "咏雾",
        "author": "董思恭",
        "biography": "",
        "paragraphs": [
            "苍山寂已暮，翠观黯将沉。终南晨豹隐，巫峡夜猿吟。",
            "天寒气不歇，景晦色方深。待访公超市，将予赴华阴。"
        ],
        "notes": [
            ""
        ],
        "volume": "卷六十三",
        "no#": 12
    },
    {
        "title": "咏虹",
        "author": "董思恭",
        "biography": "",
        "paragraphs": [
            "春暮萍生早，日落雨飞余。横彩分长汉，倒色媚清渠。",
            "梁前朝影出，桥上晚光舒。愿逐旌旗转，飘飘侍直庐。"
        ],
        "notes": [
            ""
        ],
        "volume": "卷六十三",
        "no#": 13
    },
    {
        "title": "咏桃",
        "author": "董思恭",
        "biography": "",
        "paragraphs": [
            "禁苑春光丽，花蹊几树装。缀条深浅色，点露参差光。",
            "向日分千笑，迎风共一香。如何仙岭侧，独秀隐遥芳。"
        ],
        "notes": [
            ""
        ],
        "volume": "卷六十三",
        "no#": 14
    },
    {
        "title": "咏李",
        "author": "董思恭",
        "biography": "",
        "paragraphs": [
            "盘根植瀛渚，交干横倚天。舒华光四海，卷叶荫山川。"
        ],
        "notes": [
            ""
        ],
        "volume": "卷六十三",
        "no#": 15
    },
    {
        "title": "咏弓",
        "author": "董思恭",
        "biography": "",
        "paragraphs": [
            "上弦明月半，激箭流星远。落雁带书惊，啼猿映枝转。"
        ],
        "notes": [
            ""
        ],
        "volume": "卷六十三",
        "no#": 16
    },
    {
        "title": "咏琵琶",
        "author": "董思恭",
        "biography": "",
        "paragraphs": [
            "半月无双影，金花有四时。摧藏千里态，掩抑几重悲。",
            "促节萦红袖，清音满翠帷。驶弹风响急，缓曲钏声迟。",
            "空余关陇恨，因此代相思。"
        ],
        "notes": [
            ""
        ],
        "volume": "卷六十三",
        "no#": 17
    },
    {
        "title": "经庐岳回望江州想洛川有作",
        "author": "刘允济",
        "biography": "",
        "paragraphs": [
            "龟山帝始营，龙门禹初凿。出入经变化，俯仰凭寥廓。",
            "未若兹山功，连延并巫霍。东北疏艮象，西南距坤络。",
            "宏阜自郁盘，高标复回薄。势入柴桑渚，阴开彭蠡壑。",
            "九江杳无际，七泽纷相错。云雨散吴会，风波腾鄬鄀。",
            "迹随造化久，利与乾坤博。肸蚃精气通，纷纶潜怪作。",
            "石渠忽见践，金房安可托。地入天子都，岩有仙人药。",
            "二门几迢递，三宫何倏爚。咫尺穷杳冥，跬步皆恬漠。",
            "仙才惊羽翰，幽居静龙蠖。明牧振雄词，棣华殊灼灼。",
            "盛叶匡西夏，深谋赞禹亳。黄云复鼎飞，绛气横川跃。",
            "佐历符贤运，人期茂天爵。礼乐富垂髫，诗书成舞勺。",
            "清辉靖岩电，利器腾霜锷。游圣挹衢尊，邻畿恭木铎。",
            "岩仞包武侯，波澜控文若。旋闻刈薪楚，遽睹升葵藿。",
            "稷契序揆图，良平公辅略。重地资出守，英藩谅求瘼。",
            "豫章观伟材，江州访灵崿。阳岫晓氛氲，阴崖暮萧索。",
            "潜伏屡鲸奔，雄飞更鸷搏。惊cb透烟霞，腾猿乱枝格。",
            "故园有归梦，他山飞赏乐。帝乡徒可游，湟涧终旅泊。",
            "景物观淮海，云霄望河洛。城阙紫微星，图书玄扈合。",
            "神功多粉缋，元气犹斟酌。丞相下南宫，将军趋北落。",
            "横簪并附蝉，列鼎俱调鹤。四郊时迷路，五月先投龠。",
            "池榭宣琼管，风花乱珠箔。旧游劳梦寐，新知无悦乐。",
            "天寒欲赠言，岁暮期交约。夜琴清玉柱，秋灰变缇幕。",
            "风云动翰林，宫徵调文钥。言泉激为浪，思绪飞成缴。",
            "千里辉珠玑，五采含丹雘。钟鼓旋惊鷃，瑾瑜俄抵鹊。",
            "窃价惭庸怠，叨声逾寂莫。长望限南溟，居然翳东郭。"
        ],
        "notes": [
            ""
        ],
        "volume": "卷六十三",
        "no#": 18
    },
    {
        "title": "咏琴",
        "author": "刘允济",
        "biography": "",
        "paragraphs": [
            "昔在龙门侧，谁想凤鸣时。雕琢今为器，宫商不自持。",
            "巴人缓疏节，楚客弄繁丝。欲作高张引，翻成下调悲。"
        ],
        "notes": [
            ""
        ],
        "volume": "卷六十三",
        "no#": 19
    },
    {
        "title": "怨情",
        "author": "刘允济",
        "biography": "",
        "paragraphs": [
            "玉关芳信断，兰闺锦字新。愁来好自抑，念切已含嚬。",
            "虚牖风惊梦，空床月厌人。归期倘可促，勿度柳园春。"
        ],
        "notes": [
            ""
        ],
        "volume": "卷六十三",
        "no#": 20
    },
    {
        "title": "《见道边死人",
        "author": "刘允济",
        "biography": "",
        "paragraphs": [
            "凄凉徒见日，冥寞讵知年。魂兮不可问，应为直如弦。"
        ],
        "notes": [
            ""
        ],
        "volume": "卷六十三",
        "no#": 21
    },
    {
        "title": "九日登玄武山旅眺",
        "author": "邵大震",
        "biography": "",
        "paragraphs": [
            "九月九日望遥空，秋水秋天生夕风。",
            "寒雁一向南去远，游人几度菊花丛。"
        ],
        "notes": [
            ""
        ],
        "volume": "卷六十三",
        "no#": 22
    },
    {
        "title": "军中行路难",
        "author": "辛常伯",
        "biography": "",
        "paragraphs": [
            "君不见封狐雄虺自成群，凭深负固结妖氛。",
            "玉玺分兵征恶少，金坛授律动将军。将军拥麾宣庙略，",
            "阁道岧峣起戍楼，剑门遥裔俯灵丘。邛关九折无平路，",
            "杳杳丘陵出，苍苍林薄远。途危紫盖峰，路涩青泥阪。",
            "去去指哀牢，行行入不毛。绝壁千里险，连山四望高。",
            "中外分区宇，夷夏殊风土。交址枕南荒，昆弥临北户。",
            "川原饶毒雾，溪谷多霪雨。行潦四时流，崩查千岁古。",
            "漂梗飞蓬不暂安，扪萝引葛陟危峦。昔时闻道从军乐，",
            "南中南斗映星河，秦关秦塞阻烟波。三春边地风光少，",
            "向月弯繁弱，连星转太阿。重义轻生怀一顾，",
            "灞城隅，滇池水，天涯望转积，地际行无已。",
            "徒觉炎凉节物非，不知关山千万里。弃置勿重陈，",
            "绛节红旗分日羽，丹心白刃酬明主。但令一被君王知，",
            "无复归云凭短翰，空余望日想长安。"
        ],
        "notes": [
            ""
        ],
        "volume": "卷六十三",
        "no#": 23
    }
]