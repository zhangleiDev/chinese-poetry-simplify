[
    {
        "title": "延英殿玉灵芝诗三章，章八句",
        "author": "李亨",
        "biography": "",
        "paragraphs": [
            "玉殿肃肃，灵芝煌煌。重英发秀，连叶分房。",
            "宗庙之福，垂其耿光。",
            "元气产芝，明神合德。紫微间采，白蕣呈色。",
            "载启瑞图，庶符皇极。天心有眷，王道惟直。",
            "幸生芳本，当我扆旒。效此灵质，贲其王猷。",
            "神惟不爱，道亦无求。端拱思惟，永荷天休。"
        ],
        "notes": [
            ""
        ],
        "volume": "卷四",
        "no#": 1
    },
    {
        "title": "赐梨李泌与诸王联句",
        "author": "李亨",
        "biography": "",
        "paragraphs": [
            "先生年几许，颜色似童儿。——颍王",
            "夜抱九仙骨，朝披一品衣。——信王",
            "不食千钟粟，唯餐两颗梨。——益王",
            "天生此间气，助我化无为。——李亨"
        ],
        "notes": [
            ""
        ],
        "volume": "卷四",
        "no#": 2
    },
    {
        "title": "中和节日宴百僚赐诗",
        "author": "李适",
        "biography": "",
        "paragraphs": [
            "韶年启仲序，初吉谐良辰。肇兹中和节，式庆天地春。",
            "欢酣朝野同，生德区宇均。云开洒膏露，草疏芳河津。",
            "岁华今载阳，东作方肆勤。惭非熏风唱，曷用慰吾人。"
        ],
        "notes": [
            ""
        ],
        "volume": "卷四",
        "no#": 3
    },
    {
        "title": "中和节赐百官燕集因示所怀",
        "author": "李适",
        "biography": "",
        "paragraphs": [
            "至化恒在宥，保和兹息人。推诚抚诸夏，与物长为春。",
            "仲月风景暖，禁城花柳新。芳时协金奏，赐宴同群臣。",
            "丝竹岂云乐，忠贤惟所亲。庶洽朝野意，旷然天地均。"
        ],
        "notes": [
            ""
        ],
        "volume": "卷四",
        "no#": 4
    },
    {
        "title": "重阳日赐宴曲江亭，赋六韵诗用清字",
        "author": "李适",
        "biography": "",
        "paragraphs": [
            "早衣对庭燎，躬化勤意诚。时此万机暇，适与佳节并。",
            "曲池洁寒流，芳菊舒金英。乾坤爽气满，台殿秋光清。",
            "朝野庆年丰，高会多欢声。永怀无荒戒，良士同斯情。"
        ],
        "notes": [
            ""
        ],
        "volume": "卷四",
        "no#": 5
    },
    {
        "title": "九月十八赐百僚追赏因书所怀",
        "author": "李适",
        "biography": "",
        "paragraphs": [
            "雨霁霜气肃，天高云日明。繁林已坠叶，寒菊仍舒荣。",
            "懿此秋节时，更延追赏情。池台列广宴，丝竹传新声。",
            "至乐非外奖，浃欢同中诚。庶敦朝野意，永使风化清。"
        ],
        "notes": [
            ""
        ],
        "volume": "卷四",
        "no#": 6
    },
    {
        "title": "送徐州张建封还镇",
        "author": "李适",
        "biography": "",
        "paragraphs": [
            "牧守寄所重，才贤生为时。宣风自淮甸，授钺膺藩维。",
            "入觐展遐恋，临轩慰来思。忠诚在方寸，感激陈情词。",
            "报国尔所向，恤人予是资。欢宴不尽怀，车马当还期。",
            "谷雨将应候，行春犹未迟。勿以千里遥，而云无己知。"
        ],
        "notes": [
            ""
        ],
        "volume": "卷四",
        "no#": 7
    },
    {
        "title": "麟德殿宴百僚",
        "author": "李适",
        "biography": "",
        "paragraphs": [
            "忧勤承圣绪，开泰喜时康。恭己临群后，垂衣御八荒。",
            "务闲春向暮，朝罢日犹长。紫殿初筵列，彤庭广乐张。",
            "成功归辅弼，致理赖忠良。共此欢娱事，千秋乐未央。"
        ],
        "notes": [
            ""
        ],
        "volume": "卷四",
        "no#": 8
    },
    {
        "title": "元日退朝观军仗归营",
        "author": "李适",
        "biography": "",
        "paragraphs": [
            "献岁视元朔，万方咸在庭。端旒揖群后，回辇阅师贞。",
            "彩仗宿华殿，退朝归禁营。分行左右出，转旆风云生。",
            "历历趋复道，容容映层城。勇余矜捷技，令肃无喧声。",
            "眷此戎旅节，载嘉良士诚。顺时倾宴赏，亦以助文经。"
        ],
        "notes": [
            ""
        ],
        "volume": "卷四",
        "no#": 9
    },
    {
        "title": "中和节赐群臣宴赋七韵",
        "author": "李适",
        "biography": "",
        "paragraphs": [
            "东风变梅柳，万汇生春光。中和纪月令，方与天地长。",
            "耽乐岂予尚，懿兹时景良。庶遂亭育恩，同致寰海康。",
            "君臣永终始，交泰符阴阳。曲沼水新碧，华林桃稍芳。",
            "胜赏信多欢，戒之在无荒。"
        ],
        "notes": [
            ""
        ],
        "volume": "卷四",
        "no#": 10
    },
    {
        "title": "三日书怀因示百僚",
        "author": "李适",
        "biography": "",
        "paragraphs": [
            "佳节上元巳，芳时属暮春。流觞想兰亭，捧剑得金人。",
            "风轻水初绿，日晴花更新。天文信昭回，皇道颇敷陈。",
            "恭己每从俭，清心常保真。戒兹游衍乐，书以示群臣。"
        ],
        "notes": [
            ""
        ],
        "volume": "卷四",
        "no#": 11
    },
    {
        "title": "重阳日中外同欢，以诗言志，因示群官",
        "author": "李适",
        "biography": "",
        "paragraphs": [
            "爽节在重九，物华新雨余。清秋黄叶下，菊散金潭初。",
            "万实行就稔，百工欣所如。欢心畅遐迩，殊俗同车书。",
            "至化自敦睦，佳辰宜宴胥。锵锵间丝竹，济济罗簪裾。",
            "此乐匪足耽，此诚期永孚。"
        ],
        "notes": [
            ""
        ],
        "volume": "卷四",
        "no#": 12
    },
    {
        "title": "重阳日即事",
        "author": "李适",
        "biography": "",
        "paragraphs": [
            "令节晓澄霁，四郊烟霭空。天清白露洁，菊散黄金丛。",
            "寡德荷天贶，顺时休百工。岂怀歌钟乐，思为君臣同。",
            "至化在亭育，相成资始终。未知康衢咏，所仰惟年丰。"
        ],
        "notes": [
            ""
        ],
        "volume": "卷四",
        "no#": 13
    },
    {
        "title": "丰年多庆，九日示怀",
        "author": "李适",
        "biography": "",
        "paragraphs": [
            "爽气肃时令，早衣闻朔鸿。重阳有佳节，具物欣年丰。",
            "皎洁暮潭色，芬敷新菊丛。芳尊满衢室，繁吹凝烟空。",
            "惠合信吾道，保和惟尔同。推诚至玄化，天下期为公。"
        ],
        "notes": [
            ""
        ],
        "volume": "卷四",
        "no#": 14
    },
    {
        "title": "七月十五日题章敬寺",
        "author": "李适",
        "biography": "",
        "paragraphs": [
            "招提迩皇邑，复道连重城。法筵会早秋，驾言访禅扃。",
            "尝闻大仙教，清净宗无生。七物匪吾宝，万行先求成。",
            "名相既双寂，繁华奚所荣。金风扇微凉，远烟凝翠晶。",
            "松院静苔色，竹房深磬声。境幽真虑恬，道胜外物轻。",
            "意适本非说，含毫空复情。"
        ],
        "notes": [
            ""
        ],
        "volume": "卷四",
        "no#": 15
    },
    {
        "title": "中春麟德殿会百僚观新乐诗一章，章十六句",
        "author": "李适",
        "biography": "",
        "paragraphs": [
            "芳岁肇佳节，物华当仲春。乾坤既昭泰，烟景含氤氲。",
            "德浅荷玄贶，乐成思治人。前庭列钟鼓，广殿延群臣。",
            "八卦随舞意，五音转曲新。顾非咸池奏，庶协南风熏。",
            "式宴礼所重，浃欢情必均。同和谅在兹，万国希可亲。"
        ],
        "notes": [
            ""
        ],
        "volume": "卷四",
        "no#": 16
    },
    {
        "title": "九日绝句",
        "author": "李适",
        "biography": "",
        "paragraphs": [
            "禁苑秋来爽气多，昆明风动起沧波。",
            "中流箫鼓诚堪赏，讵假横汾发棹歌。"
        ],
        "notes": [
            ""
        ],
        "volume": "卷四",
        "no#": 17
    },
    {
        "title": "暮春喜雨诗",
        "author": "李昂1",
        "biography": "",
        "paragraphs": [
            "风云喜际会，雷雨遂流滋。荐币虚陈礼，动天实精思。",
            "渐侵九夏节，复在三春时。霡霂垂朱阙，飘飖入绿墀。",
            "郊坰既沾足，黍稷有丰期。百辟同康乐，万方伫雍熙。"
        ],
        "notes": [
            ""
        ],
        "volume": "卷四",
        "no#": 18
    },
    {
        "title": "题程修己竹障",
        "author": "李昂1",
        "biography": "",
        "paragraphs": [
            "良工运精思，巧极似有神。",
            "临窗忽睹繁阴合，再盼真假殊未分。"
        ],
        "notes": [
            ""
        ],
        "volume": "卷四",
        "no#": 19
    },
    {
        "title": "宫中题",
        "author": "李昂1",
        "biography": "",
        "paragraphs": [
            "辇路生春草，上林花发时。凭高何限意，无复侍臣知。"
        ],
        "notes": [
            ""
        ],
        "volume": "卷四",
        "no#": 20
    },
    {
        "title": "上巳日赐裴度",
        "author": "李昂1",
        "biography": "",
        "paragraphs": [
            "注想待元老，识君恨不早。我家柱石衰，忧来学丘祷。"
        ],
        "notes": [
            ""
        ],
        "volume": "卷四",
        "no#": 21
    },
    {
        "title": "上元日二首",
        "author": "李昂1",
        "biography": "",
        "paragraphs": [
            "上元高会集群仙，心斋何事欲祈年。",
            "丹诚傥彻玉帝座，且共吾人庆大田。",
            "蓂生三五叶初齐，上元羽客出桃蹊。",
            "不爱仙家登真诀，愿蒙四海福黔黎。"
        ],
        "notes": [
            ""
        ],
        "volume": "卷四",
        "no#": 22
    },
    {
        "title": "夏日联句",
        "author": "李昂1",
        "biography": "",
        "paragraphs": [
            "人皆苦炎热，我爱夏日长。——李昂1",
            "熏风自南来，殿阁生微凉。——柳公权"
        ],
        "notes": [
            ""
        ],
        "volume": "卷四",
        "no#": 23
    },
    {
        "title": "百丈山",
        "author": "李忱",
        "biography": "",
        "paragraphs": [
            "大雄真迹枕危峦，梵宇层楼耸万般。日月每从肩上过，",
            "更有上方人罕到，暮钟朝磬碧云端。"
        ],
        "notes": [
            ""
        ],
        "volume": "卷四",
        "no#": 24
    },
    {
        "title": "吊白居易",
        "author": "李忱",
        "biography": "",
        "paragraphs": [
            "缀玉联珠六十年，谁教冥路作诗仙。浮云不系名居易，",
            "文章已满行人耳，一度思卿一怆然。"
        ],
        "notes": [
            ""
        ],
        "volume": "卷四",
        "no#": 25
    },
    {
        "title": "幸华严寺",
        "author": "李忱",
        "biography": "",
        "paragraphs": [
            "云散晴山几万重，烟收春色更冲融。帐殿出空登碧汉，",
            "今日追游何所似，莫惭汉武赏汾中。"
        ],
        "notes": [
            ""
        ],
        "volume": "卷四",
        "no#": 26
    },
    {
        "title": "重阳锡宴群臣",
        "author": "李忱",
        "biography": "",
        "paragraphs": [
            "款塞旋征骑，和戎委庙贤。倾心方倚注，叶力共安边。"
        ],
        "notes": [
            ""
        ],
        "volume": "卷四",
        "no#": 27
    },
    {
        "title": "题泾县水西寺",
        "author": "李忱",
        "biography": "",
        "paragraphs": [
            "大殿连云接爽溪，钟声还与鼓声齐。",
            "长安若问江南事，说道风光在水西。"
        ],
        "notes": [
            ""
        ],
        "volume": "卷四",
        "no#": 28
    },
    {
        "title": "瀑布联句",
        "author": "李忱",
        "biography": "",
        "paragraphs": [
            "千岩万壑不辞劳，远看方知出处高。——黄檗",
            "溪涧岂能留得住，终归大海作波涛。——李忱"
        ],
        "notes": [
            ""
        ],
        "volume": "卷四",
        "no#": 29
    },
    {
        "title": "句",
        "author": "李忱",
        "biography": "",
        "paragraphs": [
            "海岳宴咸通。",
            "七载秉钧调四序，一方狱市获来苏。"
        ],
        "notes": [
            ""
        ],
        "volume": "卷四",
        "no#": 30
    },
    {
        "title": "句",
        "author": "李晔1",
        "biography": "",
        "paragraphs": [
            "只解劈牛兼劈树，不能诛恶与诛凶。"
        ],
        "notes": [
            ""
        ],
        "volume": "卷四",
        "no#": 31
    }
]