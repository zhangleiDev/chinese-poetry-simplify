[
    {
        "title": "夏雨",
        "author": "王驾",
        "biography": "",
        "paragraphs": [
            "非惟消旱暑，且喜救生民。天地如蒸湿，园林似却春。",
            "洗风清枕簟，换夜失埃尘。又作丰年望，田夫笑向人。"
        ],
        "notes": [
            ""
        ],
        "volume": "卷六百九十",
        "no#": 1
    },
    {
        "title": "古意",
        "author": "王驾",
        "biography": "",
        "paragraphs": [
            "夫戍萧关妾在吴，西风吹妾妾忧夫。",
            "一行书信千行泪，寒到君边衣到无。"
        ],
        "notes": [
            ""
        ],
        "volume": "卷六百九十",
        "no#": 2
    },
    {
        "title": "社日",
        "author": "王驾",
        "biography": "",
        "paragraphs": [
            "鹅湖山下稻粱肥，豚栅鸡栖半掩扉。",
            "桑柘影斜春社散，家家扶得醉人归。"
        ],
        "notes": [
            ""
        ],
        "volume": "卷六百九十",
        "no#": 3
    },
    {
        "title": "雨晴",
        "author": "王驾",
        "biography": "",
        "paragraphs": [
            "雨前初见花间蕊，雨后兼无叶里花。",
            "蛱蝶飞来过墙去，却疑春色在邻家。"
        ],
        "notes": [
            ""
        ],
        "volume": "卷六百九十",
        "no#": 4
    },
    {
        "title": "乱后曲江",
        "author": "王驾",
        "biography": "",
        "paragraphs": [
            "忆昔争游曲水滨，未春长有探春人。",
            "游春人尽空池在，直至春深不似春。"
        ],
        "notes": [
            ""
        ],
        "volume": "卷六百九十",
        "no#": 5
    },
    {
        "title": "过故友居",
        "author": "王驾",
        "biography": "",
        "paragraphs": [
            "邻笛寒吹日落初，旧居今已别人居。",
            "乱来儿侄皆分散，惆怅僧房认得书。"
        ],
        "notes": [
            ""
        ],
        "volume": "卷六百九十",
        "no#": 6
    },
    {
        "title": "上裴侍郎",
        "author": "王涣",
        "biography": "",
        "paragraphs": [
            "青衿七十榜三年，建礼含香次第迁。珠彩下连星错落，",
            "应念衔恩最深者，春来为寿拜尊前。"
        ],
        "notes": [
            ""
        ],
        "volume": "卷六百九十",
        "no#": 7
    },
    {
        "title": "悼亡",
        "author": "王涣",
        "biography": "",
        "paragraphs": [
            "春来得病夏来加，深掩妆窗卧碧纱。为怯暗藏秦女扇，",
            "今日青门葬君处，乱蝉衰草夕阳斜。"
        ],
        "notes": [
            ""
        ],
        "volume": "卷六百九十",
        "no#": 8
    },
    {
        "title": "惆怅诗十二首",
        "author": "王涣",
        "biography": "",
        "paragraphs": [
            "八蚕薄絮鸳鸯绮，半夜佳期并枕眠。",
            "钟动红娘唤归去，对人匀泪拾金钿。",
            "李夫人病已经秋，汉武看来不举头。",
            "得所浓华销歇尽，楚魂湘血一生休。",
            "谢家池馆花笼月，萧寺房廊竹飐风。",
            "夜半酒醒凭槛立，所思多在别离中。",
            "隋师战舰欲亡陈，国破应难保此身。",
            "诀别徐郎泪如雨，镜鸾分后属何人。",
            "七夕琼筵随事陈，兼花连蒂共伤神。",
            "蜀王殿里三更月，不见骊山私语人。",
            "夜寒春病不胜怀，玉瘦花啼万事乖。",
            "薄幸檀郎断芳信，惊嗟犹梦合欢鞋。",
            "呜咽离声管吹秋，妾身今日为君休。",
            "齐奴不说平生事，忍看花枝谢玉楼。",
            "青丝一绺堕云鬟，金剪刀鸣不忍看。",
            "持谢君王寄幽怨，可能从此住人间。",
            "陈宫兴废事难期，三阁空余绿草基。",
            "狎客沦亡丽华死，他年江令独来时。",
            "晨肇重来路已迷，碧桃花谢武陵溪。",
            "仙山目断无寻处，流水潺湲日渐西。",
            "少卿降北子卿还，朔野离觞惨别颜。",
            "却到茂陵唯一恸，节毛零落鬓毛斑。",
            "梦里分明入汉宫，觉来灯背锦屏空。",
            "紫台月落关山晓，肠断君恩信画工。"
        ],
        "notes": [
            ""
        ],
        "volume": "卷六百九十",
        "no#": 9
    },
    {
        "title": "江上雨",
        "author": "戴司颜",
        "biography": "",
        "paragraphs": [
            "非不欲前去，此情非自由。星辰照何处，风雨送凉秋。",
            "寒锁空江梦，声随黄叶愁。萧萧犹未已，早晚去苹洲。"
        ],
        "notes": [
            ""
        ],
        "volume": "卷六百九十",
        "no#": 10
    },
    {
        "title": "塞上",
        "author": "戴司颜",
        "biography": "",
        "paragraphs": [
            "空迹昼苍茫，沙腥古战场。逢春多霰雪，生计在牛羊。",
            "冷角吹乡泪，干榆落梦床。从来山水客，谁谓到渔阳。"
        ],
        "notes": [
            ""
        ],
        "volume": "卷六百九十",
        "no#": 11
    },
    {
        "title": "句",
        "author": "戴司颜",
        "biography": "",
        "paragraphs": [
            "远来朝凤阙，归去恋元侯。"
        ],
        "notes": [
            ""
        ],
        "volume": "卷六百九十",
        "no#": 12
    },
    {
        "title": "投谢钱武肃",
        "author": "吴仁璧",
        "biography": "",
        "paragraphs": [
            "东门上相好知音，数尽台前郭隗金。累重虽然容食椹，",
            "十里溪光一山月，可堪从此负归心。"
        ],
        "notes": [
            ""
        ],
        "volume": "卷六百九十",
        "no#": 13
    },
    {
        "title": "客路",
        "author": "吴仁璧",
        "biography": "",
        "paragraphs": [
            "人寰急景如波委，客路浮云似盖轻。",
            "回首故山天外碧，十年无计却归耕。"
        ],
        "notes": [
            ""
        ],
        "volume": "卷六百九十",
        "no#": 14
    },
    {
        "title": "南徐题友人郊居",
        "author": "吴仁璧",
        "biography": "",
        "paragraphs": [
            "门前樵径连江寺，岸下渔矶系海槎。",
            "待到秋深好时节，与君长醉隐侯家。"
        ],
        "notes": [
            ""
        ],
        "volume": "卷六百九十",
        "no#": 15
    },
    {
        "title": "读度人经寄郑仁表",
        "author": "吴仁璧",
        "biography": "",
        "paragraphs": [
            "身虽一旦尘中老，名拟三清会里题。",
            "二午九斋余日在，请君相伴醉如泥。"
        ],
        "notes": [
            ""
        ],
        "volume": "卷六百九十",
        "no#": 16
    },
    {
        "title": "秋日听僧弹琴",
        "author": "吴仁璧",
        "biography": "",
        "paragraphs": [
            "金徽玉轸韵泠然，言下浮生指下泉。",
            "恰称秋风西北起，一时吹入碧湘烟。"
        ],
        "notes": [
            ""
        ],
        "volume": "卷六百九十",
        "no#": 17
    },
    {
        "title": "贾谊",
        "author": "吴仁璧",
        "biography": "",
        "paragraphs": [
            "扶持一疏满遗编，汉陛前头正少年。",
            "谁道恃才轻绛灌，却将惆怅吊湘川。"
        ],
        "notes": [
            ""
        ],
        "volume": "卷六百九十",
        "no#": 18
    },
    {
        "title": "春雪",
        "author": "吴仁璧",
        "biography": "",
        "paragraphs": [
            "雪霁凝光入坐寒，天明犹自卧袁安。",
            "貂裘穿后鹤氅敝，自此风流不足看。"
        ],
        "notes": [
            ""
        ],
        "volume": "卷六百九十",
        "no#": 19
    },
    {
        "title": "衰柳",
        "author": "吴仁璧",
        "biography": "",
        "paragraphs": [
            "金风渐利露珠团，广陌长堤黛色残。",
            "水殿狂游隋炀帝，一千余里可堪看。"
        ],
        "notes": [
            ""
        ],
        "volume": "卷六百九十",
        "no#": 20
    },
    {
        "title": "凤仙花",
        "author": "吴仁璧",
        "biography": "",
        "paragraphs": [
            "香红嫩绿正开时，冷蝶饥蜂两不知。",
            "此际最宜何处看，朝阳初上碧梧枝。"
        ],
        "notes": [
            ""
        ],
        "volume": "卷六百九十",
        "no#": 21
    },
    {
        "title": "金钱花",
        "author": "吴仁璧",
        "biography": "",
        "paragraphs": [
            "浅绛浓香几朵匀，日熔金铸万家新。",
            "堪疑刘宠遗芳在，不许山阴父老贫。"
        ],
        "notes": [
            ""
        ],
        "volume": "卷六百九十",
        "no#": 22
    },
    {
        "title": "钱塘鹤",
        "author": "吴仁璧",
        "biography": "",
        "paragraphs": [
            "人间路霭青天半，鼇岫云生碧海涯。",
            "虽抱雕笼密扃钥，可能长在叔伦家。"
        ],
        "notes": [
            ""
        ],
        "volume": "卷六百九十",
        "no#": 23
    },
    {
        "title": "句",
        "author": "吴仁璧",
        "biography": "",
        "paragraphs": [
            "为惜苔钱妨换砌，因怜山色旋开尊。",
            "高阁烟霞禅客睡，满城尘土世人忙。",
            "五龙金角向星斗，三洞玉音愁鬼神。",
            "蒲草薄裁连蒂白，胭脂浓染半葩红。（题莺粟花，"
        ],
        "notes": [
            ""
        ],
        "volume": "卷六百九十",
        "no#": 24
    },
    {
        "title": "奉试麦垄多秀色",
        "author": "汪极",
        "biography": "",
        "paragraphs": [
            "南陌生岐穗，农家乐事多。塍畦交茂绿，苗实际清和。",
            "日布玲珑影，风翻浩荡波。来牟知帝力，含哺有衢歌。"
        ],
        "notes": [
            ""
        ],
        "volume": "卷六百九十",
        "no#": 25
    },
    {
        "title": "下第戏状元崔昭纬",
        "author": "张曙1",
        "biography": "",
        "paragraphs": [
            "千里江山陪骥尾，五更风水失龙鳞。",
            "昨夜浣花溪上雨，绿杨芳草为何人。"
        ],
        "notes": [
            ""
        ],
        "volume": "卷六百九十",
        "no#": 26
    },
    {
        "title": "赠天台王处士",
        "author": "林嵩",
        "biography": "",
        "paragraphs": [
            "深隐天台不记秋，琴台长别一何愁。茶烟岩外云初起，",
            "赤城不掩高宗梦，宁久悬冠枕瀑流。"
        ],
        "notes": [
            ""
        ],
        "volume": "卷六百九十",
        "no#": 27
    }
]