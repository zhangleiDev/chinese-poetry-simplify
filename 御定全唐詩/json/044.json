[
    {
        "title": "奉和太子纳妃太平公主出降",
        "author": "刘祎之",
        "biography": "",
        "paragraphs": [
            "梦梓光青陛，秾桃蔼紫宫。德优宸念远，礼备国姻崇。",
            "万户声明发，三条骑吹通。香轮送重景，彩旆引仙虹。"
        ],
        "notes": [
            ""
        ],
        "volume": "卷四十四",
        "no#": 1
    },
    {
        "title": "奉和别越王",
        "author": "刘祎之",
        "biography": "",
        "paragraphs": [
            "周屏辞金殿，梁骖整玉珂。管声依折柳，琴韵动流波。",
            "鹤盖分阴促，龙轩别念多。延襟小山路，还起大风歌。"
        ],
        "notes": [
            ""
        ],
        "volume": "卷四十四",
        "no#": 2
    },
    {
        "title": "酬郑沁州",
        "author": "刘祎之",
        "biography": "",
        "paragraphs": [
            "麒阁一代良，熊轩千里躅。缉图昭国典，按部留宸瞩。",
            "匪厌承明庐，伫兼司隶局。芸书暂辍载，竹使方临俗。",
            "节变风绪高，秋深露华溽。寒山敛轻霭，霁野澄初旭。",
            "已切长年悲，谁堪岐路促。遥林征马迅，别馆嘶骖局。",
            "雅赠响𪭢金，索居睽倚玉。凄断离鸿引，劳歌思足曲。"
        ],
        "notes": [
            ""
        ],
        "volume": "卷四十四",
        "no#": 3
    },
    {
        "title": "孝敬皇帝挽歌",
        "author": "刘祎之",
        "biography": "",
        "paragraphs": [
            "戒奢虚蜃辂，锡号纪鸿名。地叶苍梧野，途经紫聚城。",
            "重照掩寒色，晨飙断曙声。一随仙骥远，霜雪愁阴生。"
        ],
        "notes": [
            ""
        ],
        "volume": "卷四十四",
        "no#": 4
    },
    {
        "title": "九成宫秋初应诏",
        "author": "刘祎之",
        "biography": "",
        "paragraphs": [
            "帝圃疏金阙，仙台驻玉銮。野分鸣鸑岫，路接宝鸡坛。",
            "林树千霜积，山宫四序寒。蝉急知秋早，莺疏觉夏阑。",
            "怡神紫气外，凝睇白云端。舜海词波发，空惊游圣难。"
        ],
        "notes": [
            ""
        ],
        "volume": "卷四十四",
        "no#": 5
    },
    {
        "title": "奉和别鲁王",
        "author": "李敬玄",
        "biography": "",
        "paragraphs": [
            "绿车旋楚服，丹跸伫秦川。珠皋转归骑，金岸引行旃。",
            "一朝限原隰，千里间风烟。莺喧上林谷，凫响御沟泉。",
            "断云移鲁盖，离歌动舜弦。别念凝神扆，崇恩洽玳筵。",
            "顾惟惭叩寂，徒自仰钧天。"
        ],
        "notes": [
            ""
        ],
        "volume": "卷四十四",
        "no#": 6
    },
    {
        "title": "奉和别越王",
        "author": "李敬玄",
        "biography": "",
        "paragraphs": [
            "飞盖回兰阪，宸襟伫柏梁。别馆分泾渭，归路指衡漳。",
            "关山通曙色，林籞遍春光。帝念纡千里，词波照五潢。"
        ],
        "notes": [
            ""
        ],
        "volume": "卷四十四",
        "no#": 7
    },
    {
        "title": "奉和别越王",
        "author": "张大安",
        "biography": "",
        "paragraphs": [
            "盛藩资右戚，连萼重皇情。离襟怆睢苑，分途指邺城。",
            "丽日开芳甸，佳气积神京。何时骖驾入，还见谒承明。"
        ],
        "notes": [
            ""
        ],
        "volume": "卷四十四",
        "no#": 8
    },
    {
        "title": "奉和太子纳妃太平公主出降",
        "author": "元万顷",
        "biography": "",
        "paragraphs": [
            "象辂初乘雁，璿宫早结褵。离元应春夕，帝子降秋期。",
            "鸣瑜合清响，冠玉丽秾姿。和声跻凤掖，交影步鸾墀。"
        ],
        "notes": [
            ""
        ],
        "volume": "卷四十四",
        "no#": 9
    },
    {
        "title": "奉和春日池台",
        "author": "元万顷",
        "biography": "",
        "paragraphs": [
            "日影飞花殿，风文积草池。凤楼通夜敞，虬辇望春移。"
        ],
        "notes": [
            ""
        ],
        "volume": "卷四十四",
        "no#": 10
    },
    {
        "title": "奉和春日二首",
        "author": "元万顷",
        "biography": "",
        "paragraphs": [
            "花轻蕊乱仙人杏，叶密莺喧帝女桑。",
            "飞云阁上春应至，明月楼中夜未央。",
            "凤辇迎风乘紫阁，鸾车避日转彤闱。",
            "中堂促管淹春望，后殿清歌开夜扉。"
        ],
        "notes": [
            ""
        ],
        "volume": "卷四十四",
        "no#": 11
    },
    {
        "title": "奉和太子纳妃太平公主出降",
        "author": "郭正一",
        "biography": "",
        "paragraphs": [
            "桂宫初服冕，兰掖早升笄。礼盛亲迎晋，声芬出降齐。",
            "金龟开瑞钮，宝翟上仙袿。转扇承宵月，扬旌照夕蜺。"
        ],
        "notes": [
            ""
        ],
        "volume": "卷四十四",
        "no#": 12
    },
    {
        "title": "奉和太子纳妃太平公主出降三首",
        "author": "胡元范",
        "biography": "",
        "paragraphs": [
            "帝子威仪绝，储妃礼度优。叠鼓陪仙观，凝笳翼画辀。",
            "郁郁神香满，奕奕彩云浮。排空列锦罽，腾欢溢皇州。",
            "金闺未息火，玉树钟天爱。月路饰还装，星津动归佩。",
            "紫极流宸渥，清规伫慈诲。恩波洽九流，光辉轶千载。",
            "列席诏亲贤，式宴坐神仙。圣文飞圣笔，天乐奏钧天。",
            "曲池涵瑞景，文宇孕祥烟。小臣同百兽，率舞悦尧年。"
        ],
        "notes": [
            ""
        ],
        "volume": "卷四十四",
        "no#": 13
    },
    {
        "title": "奉和太子纳妃太平公主出降",
        "author": "任希古",
        "biography": "",
        "paragraphs": [
            "帝子升青陛，王姬降紫宸。星光移杂佩，月彩荐重轮。",
            "龙旌翻地杪，凤管飏天滨。槐阴浮浅濑，葆吹翼轻尘。"
        ],
        "notes": [
            ""
        ],
        "volume": "卷四十四",
        "no#": 14
    },
    {
        "title": "和东观群贤七夕临泛昆明池",
        "author": "任希古",
        "biography": "",
        "paragraphs": [
            "秋风始摇落，秋水正澄鲜。飞眺牵牛渚，激赏镂鲸川。",
            "岸珠沦晓魄，池灰敛曙烟。泛查分写汉，仪星别构天。",
            "云光波处动，日影浪中悬。惊鸿絓蒲弋，游鲤入庄筌。",
            "萍叶疑江上，菱花似镜前。长林代轻幄，细草即芳筵。",
            "文峰开翠潋，笔海控清涟。不挹兰樽圣，空仰桂舟仙。"
        ],
        "notes": [
            ""
        ],
        "volume": "卷四十四",
        "no#": 15
    },
    {
        "title": "和左仆射燕公春日端居述怀",
        "author": "任希古",
        "biography": "",
        "paragraphs": [
            "丰野光三杰，妫庭赞五臣。绨缃歌美誉，丝竹咏芳尘。",
            "圣历开环象，昌年降甫申。高门非舍筑，华构岂垂纶。",
            "凤邸抟霄翰，龙池跃海鳞。玉鼎升黄阁，金章谒紫宸。",
            "礼闱通政本，文昌总国均。调风振薄俗，清教叙彝伦。",
            "星回应缇管，日御警寅宾。叶上曾槐变，花发小堂春。",
            "思挂五都冕，言访北山巾。赫赫容台上，千祀耀平津。"
        ],
        "notes": [
            ""
        ],
        "volume": "卷四十四",
        "no#": 16
    },
    {
        "title": "和长孙秘监伏日苦热",
        "author": "任希古",
        "biography": "",
        "paragraphs": [
            "玉署三时晓，金羁五日归。北林开逸径，东阁敞闲扉。",
            "池镜分天色，云峰减日辉。游鳞映荷聚，惊翰绕林飞。",
            "披襟扬子宅，舒啸仰重闱。"
        ],
        "notes": [
            ""
        ],
        "volume": "卷四十四",
        "no#": 17
    },
    {
        "title": "和李公七夕",
        "author": "任希古",
        "biography": "",
        "paragraphs": [
            "落日照高牖，凉风起庭树。悠悠天宇平，昭昭月华度。",
            "开轩卷绡幕，延首晞云路。层汉有灵妃，仙居无与晤。",
            "履化悲流易，临川怨迟暮。昔从九春徂，方此三秋遇。",
            "瑶驾越星河，羽盖凝珠露。便妍耀井色，窈窕凌波步。",
            "始阅故人新，俄见新人故。掩泪收机石，衔啼襞纨素。",
            "惆怅何伤已，裴回劳永慕。无由西北归，空自东南顾。"
        ],
        "notes": [
            ""
        ],
        "volume": "卷四十四",
        "no#": 18
    },
    {
        "title": "和长孙秘监七夕",
        "author": "任希古",
        "biography": "",
        "paragraphs": [
            "二秋叶神媛，七夕望仙妃。影照河阳妓，色丽平津闱。",
            "鹊桥波里出，龙车霄外飞。露泫低珠佩，云移荐锦衣。",
            "更深黄月落，夜久靥星稀。空接灵台下，方恧辨支机。"
        ],
        "notes": [
            ""
        ],
        "volume": "卷四十四",
        "no#": 19
    },
    {
        "title": "奉和太子纳妃太平公主出降三首",
        "author": "裴守真",
        "biography": "",
        "paragraphs": [
            "瑜佩升青殿，秾华降紫微。还如桃李发，更似凤凰飞。",
            "金屋真离象，瑶台起婺徽。彩缨纷碧坐，缋羽泛褕衣。",
            "云路移彤辇，天津转明镜。仙珠照乘归，宝月重轮映。",
            "望园嘉宴洽，主第欢娱盛。丝竹扬帝熏，簪裾奉宸庆。",
            "丛云霭晓光，湛露晞朝阳。天文天景丽，睿藻睿词芳。",
            "玉庭散秋色，银宫生夕凉。太平超邃古，万寿乐无疆。"
        ],
        "notes": [
            ""
        ],
        "volume": "卷四十四",
        "no#": 20
    },
    {
        "title": "奉和圣制过温汤",
        "author": "杨思玄",
        "biography": "",
        "paragraphs": [
            "丰城观汉迹，温谷幸秦余。地接幽王垒，涂分郑国渠。",
            "风威肃文卫，日彩镜雕舆。远岫凝氛重，寒丛对影疏。",
            "回瞻汉章阙，佳气满宸居。"
        ],
        "notes": [
            ""
        ],
        "volume": "卷四十四",
        "no#": 21
    },
    {
        "title": "奉和别鲁王",
        "author": "杨思玄",
        "biography": "",
        "paragraphs": [
            "元王诗传博，文后宠灵优。鹤盖动宸眷，龙章送远游。",
            "函关疏别道，灞岸引行舟。北林分苑树，东流溢御沟。",
            "鸟声含羽碎，骑影曳花浮。圣泽九垓普，天文七曜周。",
            "方图献雅乐，簪带奉鸣球。"
        ],
        "notes": [
            ""
        ],
        "volume": "卷四十四",
        "no#": 22
    },
    {
        "title": "奉和圣制过温汤",
        "author": "王德真",
        "biography": "",
        "paragraphs": [
            "握图开万宇，属圣启千年。骊阜疏缇骑，惊鸿映彩旃。",
            "玉霜鸣凤野，金阵藻龙川。祥烟聚危岫，德水溢飞泉。",
            "停舆兴睿览，还举大风篇。"
        ],
        "notes": [
            ""
        ],
        "volume": "卷四十四",
        "no#": 23
    },
    {
        "title": "奉和圣制过温汤",
        "author": "郑义真",
        "biography": "",
        "paragraphs": [
            "洛川方驻跸，丰野暂停銮。汤泉恒独涌，温谷岂知寒。",
            "漏鼓依岩畔，相风出树端。岭烟遥聚草，山月迥临鞍。",
            "日用诚多幸，天文遂仰观。"
        ],
        "notes": [
            ""
        ],
        "volume": "卷四十四",
        "no#": 24
    },
    {
        "title": "奉和展礼岱宗涂经濮济",
        "author": "萧楚材",
        "biography": "",
        "paragraphs": [
            "拂汉星旗转，分霄日羽明。将追会阜迹，更勒岱宗铭。",
            "林戈咽济岸，兽鼓震河庭。叶箭凌寒矫，乌弓望晓惊。",
            "已降汾水作，仍深迎渭情。"
        ],
        "notes": [
            ""
        ],
        "volume": "卷四十四",
        "no#": 25
    },
    {
        "title": "奉和展礼岱宗涂经濮济",
        "author": "薛克构",
        "biography": "",
        "paragraphs": [
            "龙图冠胥陆，凤驾指云亭。非烟泛济浦，绿字启河汀。",
            "画裳晨应月，文戟曙分星。四田巡揖礼，三驱道契经。",
            "行欣奉万岁，窃抃偶千龄。"
        ],
        "notes": [
            ""
        ],
        "volume": "卷四十四",
        "no#": 26
    },
    {
        "title": "日暮望泾水",
        "author": "徐珩",
        "biography": "",
        "paragraphs": [
            "导源径陇阪，属汭贯嬴都。下濑波常急，回圻溜亦纡。",
            "毒流秦卒毙，泥粪汉田腴。独有迷津客，怀归轸暮途。"
        ],
        "notes": [
            ""
        ],
        "volume": "卷四十四",
        "no#": 27
    },
    {
        "title": "赠韩思彦",
        "author": "贺遂亮",
        "biography": "",
        "paragraphs": [
            "意气百年内，平生一寸心。欲交天下士，未面已虚襟。",
            "君子重名义，直道冠衣簪。风云行可托，怀抱自然深。",
            "落霞静霜景，坠叶下风林。若上南登岸，希访北山岑。"
        ],
        "notes": [
            ""
        ],
        "volume": "卷四十四",
        "no#": 28
    },
    {
        "title": "酬贺遂亮",
        "author": "韩思彦",
        "biography": "",
        "paragraphs": [
            "古人一言重，尝谓百年轻。今投欢会面，顾盼尽平生。",
            "簪裾非所托，琴酒冀相并。累日同游处，通宵款素诚。",
            "霜飘知柳脆，雪冒觉松贞。愿言何所道，幸得岁寒名。"
        ],
        "notes": [
            ""
        ],
        "volume": "卷四十四",
        "no#": 29
    },
    {
        "title": "自御史左授山阳丞",
        "author": "魏求己",
        "biography": "",
        "paragraphs": [
            "朝升照日槛，夕次下乌台。风竿一眇邈，月树几裴回。",
            "翼向高标敛，声随下调哀。怀燕首自白，非是为年催。"
        ],
        "notes": [
            ""
        ],
        "volume": "卷四十四",
        "no#": 30
    },
    {
        "title": "赠右台监察邓茂迁左台殿中",
        "author": "刘怀一",
        "biography": "",
        "paragraphs": [
            "惟昔参多士，无双仰异才。鹰鹯同效逐，鹓鹭忝游陪。",
            "入仕光三命，迁荣历二台。隔墙钦素躅，对问限清埃。",
            "紫署春光早，兰闱曙色催。谁言夕鸟至，空想邓林隈。"
        ],
        "notes": [
            ""
        ],
        "volume": "卷四十四",
        "no#": 31
    }
]