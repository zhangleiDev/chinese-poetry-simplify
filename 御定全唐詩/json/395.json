[
    {
        "title": "冰柱",
        "author": "刘叉",
        "biography": "",
        "paragraphs": [
            "师干久不息，农为兵兮民重嗟。骚然县宇，土崩水溃。",
            "畹中无熟谷，垄上无桑麻。王春判序，百卉茁甲含葩。",
            "有客避兵奔游僻，跋履险厄至三巴。貂裘蒙茸已敝缕，",
            "南亩未盈尺，纤片乱舞空纷拏。旋落旋逐朝暾化，",
            "始疑玉龙下界来人世，齐向茅簷布爪牙。又疑汉高帝，",
            "不为中山浆，清新馥鼻盈百车。不为池与沼，",
            "特禀朝澈气，洁然自许靡间其迩遐。森然气结一千里，",
            "勿被曲瓦，直下不能抑群邪。奈何时逼，不得时在我目中，",
            "反令井蛙壁虫变容易，背人缩首竞呀呀。",
            "我愿天子回造化，藏之韫椟玩之生光华。"
        ],
        "notes": [
            ""
        ],
        "volume": "卷三百九十五",
        "no#": 1
    },
    {
        "title": "雪车",
        "author": "刘叉",
        "biography": "",
        "paragraphs": [
            "腊令凝绨三十日，缤纷密雪一复一。孰云润泽在枯荄，",
            "人家千里无烟火，鸡犬何太怨。天下恤吾氓，",
            "寒锁侯门见客稀，色迷塞路行商断。小小细细如尘间，",
            "载载欲何之，秘藏深宫以御炎酷。徒能自卫九重间，",
            "戎夫尚逆命，扁箱鹿角谁为敌。士夫困征讨，",
            "依违用事佞上方，犹驱饿民运造化防暑厄。",
            "吾闻躬耕南亩舜之圣，为民吞蝗唐之德。",
            "未闻eK孽苦苍生，相群相党上下为蝥贼。",
            "庙堂食禄不自惭，我为斯民叹息还叹息。"
        ],
        "notes": [
            ""
        ],
        "volume": "卷三百九十五",
        "no#": 2
    },
    {
        "title": "修养",
        "author": "刘叉",
        "biography": "",
        "paragraphs": [
            "损神终日谈虚空，不必归命于胎中。我神不西亦不东，",
            "世人逢一不逢一，一回存想一回出。只知一切望一切，",
            "惜哉自有不自亲，明真汩没随埃尘。"
        ],
        "notes": [
            ""
        ],
        "volume": "卷三百九十五",
        "no#": 3
    },
    {
        "title": "勿执古寄韩潮州",
        "author": "刘叉",
        "biography": "",
        "paragraphs": [
            "古人皆执古，不辞冻饿悲。今人亦执古，自取行坐危。",
            "老菊凌霜葩，狞松抱雪姿。武王亦至明，宁哀首阳饥。",
            "仲尼岂非圣，但为互乡嗤。寸心生万路，今古棼若丝。",
            "逐逐行不尽，茫茫休者谁。来恨不可遏，去悔何足追。",
            "玉石共笑唾，驽骥相宾士。请君勿执古，执古徒自隳。"
        ],
        "notes": [
            ""
        ],
        "volume": "卷三百九十五",
        "no#": 4
    },
    {
        "title": "答孟东野",
        "author": "刘叉",
        "biography": "",
        "paragraphs": [
            "酸寒孟夫子，苦爱老叉诗。生涩有百篇，谓是琼瑶辞。",
            "百篇非所长，忧来豁穷悲。唯有刚肠铁，百炼不柔亏。",
            "退之何可骂，东野何可欺。文王已云没，谁顾好爵縻。",
            "生死守一丘，宁计饱与饥。万事付杯酒，从人笑狂痴。"
        ],
        "notes": [
            ""
        ],
        "volume": "卷三百九十五",
        "no#": 5
    },
    {
        "title": "自古无长生劝姚合酒",
        "author": "刘叉",
        "biography": "",
        "paragraphs": [
            "奉子一杯酒，为子照颜色。但愿腮上红，莫管颏下白。",
            "自古无长生，生者何戚戚。登山勿厌高，四望都无极。",
            "丘陇逐日多，天地为我窄。只见李耳书，对之空脉脉。",
            "何曾见天上，著得刘安宅。若问长生人，昭昭孔丘籍。"
        ],
        "notes": [
            ""
        ],
        "volume": "卷三百九十五",
        "no#": 6
    },
    {
        "title": "独饮",
        "author": "刘叉",
        "biography": "",
        "paragraphs": [
            "尽欲调太羹，自古无好手。所以山中人，兀兀但饮酒。"
        ],
        "notes": [
            ""
        ],
        "volume": "卷三百九十五",
        "no#": 7
    },
    {
        "title": "作诗",
        "author": "刘叉",
        "biography": "",
        "paragraphs": [
            "作诗无知音，作不如不作。未逢赓载人，此道终寂寞。",
            "有虞今已殁，来者谁为托。朗咏豁心胸，笔与泪俱落。"
        ],
        "notes": [
            ""
        ],
        "volume": "卷三百九十五",
        "no#": 8
    },
    {
        "title": "天津桥",
        "author": "刘叉",
        "biography": "",
        "paragraphs": [
            "洛阳宫阙照天地，四面山川无毒气。",
            "谁令汉祖都秦关，从此奸雄转相炽。"
        ],
        "notes": [
            ""
        ],
        "volume": "卷三百九十五",
        "no#": 9
    },
    {
        "title": "嘲荆卿",
        "author": "刘叉",
        "biography": "",
        "paragraphs": [
            "白虹千里气，血颈一剑义。报恩不到头，徒作轻生士。"
        ],
        "notes": [
            ""
        ],
        "volume": "卷三百九十五",
        "no#": 10
    },
    {
        "title": "代牛言",
        "author": "刘叉",
        "biography": "",
        "paragraphs": [
            "渴饮颍水流，饿喘吴门月。黄金如可种，我力终不竭。"
        ],
        "notes": [
            ""
        ],
        "volume": "卷三百九十五",
        "no#": 11
    },
    {
        "title": "莫问卜",
        "author": "刘叉",
        "biography": "",
        "paragraphs": [
            "莫问卜，人生吉凶皆自速。伏羲文王若无死，"
        ],
        "notes": [
            ""
        ],
        "volume": "卷三百九十五",
        "no#": 12
    },
    {
        "title": "观八骏图",
        "author": "刘叉",
        "biography": "",
        "paragraphs": [
            "穆王八骏走不歇，海外去寻长日月。",
            "五云望断阿母宫，归来落得新白发。"
        ],
        "notes": [
            ""
        ],
        "volume": "卷三百九十五",
        "no#": 13
    },
    {
        "title": "经战地",
        "author": "刘叉",
        "biography": "",
        "paragraphs": [
            "杀气不上天，阴风吹雨血。冤魂不入地，髑髅哭沙月。",
            "人命固有常，此地何夭折。"
        ],
        "notes": [
            ""
        ],
        "volume": "卷三百九十五",
        "no#": 14
    },
    {
        "title": "野哭",
        "author": "刘叉",
        "biography": "",
        "paragraphs": [
            "棘针生狞义路闲，野泉相吊声潺潺。",
            "哀哉异教溺颓俗，淳源一去何时还。"
        ],
        "notes": [
            ""
        ],
        "volume": "卷三百九十五",
        "no#": 15
    },
    {
        "title": "古怨",
        "author": "刘叉",
        "biography": "",
        "paragraphs": [
            "君莫嫌丑妇，丑妇死守贞。山头一怪石，长作望夫名。",
            "鸟有并翼飞，兽有比肩行。丈夫不立义，岂如鸟兽情。"
        ],
        "notes": [
            ""
        ],
        "volume": "卷三百九十五",
        "no#": 16
    },
    {
        "title": "烈士咏",
        "author": "刘叉",
        "biography": "",
        "paragraphs": [
            "烈士或爱金，爱金不为贫。义死天亦许，利生鬼亦嗔。",
            "胡为轻薄儿，使酒杀平人。"
        ],
        "notes": [
            ""
        ],
        "volume": "卷三百九十五",
        "no#": 17
    },
    {
        "title": "狂夫",
        "author": "刘叉",
        "biography": "",
        "paragraphs": [
            "大妻唱舜歌，小妻鼓湘瑟。狂夫游冶归，端坐仍作色。",
            "不读关雎篇，安知后妃德。"
        ],
        "notes": [
            ""
        ],
        "volume": "卷三百九十五",
        "no#": 18
    },
    {
        "title": "饿咏",
        "author": "刘叉",
        "biography": "",
        "paragraphs": [
            "文王久不出，贤士如土贱。妻孥从饿死，敢爱黄金篆。"
        ],
        "notes": [
            ""
        ],
        "volume": "卷三百九十五",
        "no#": 19
    },
    {
        "title": "自问",
        "author": "刘叉",
        "biography": "",
        "paragraphs": [
            "自问彭城子，何人授汝颠。酒肠宽似海，诗胆大于天。",
            "断剑徒劳匣，枯琴无复弦。相逢不多合，赖是向林泉。"
        ],
        "notes": [
            ""
        ],
        "volume": "卷三百九十五",
        "no#": 20
    },
    {
        "title": "入蜀",
        "author": "刘叉",
        "biography": "",
        "paragraphs": [
            "望空问真宰，此路为谁开。峡色侵天去，江声滚地来。",
            "孔明深有意，钟会亦何才。信此非人事，悲歌付一杯。"
        ],
        "notes": [
            ""
        ],
        "volume": "卷三百九十五",
        "no#": 21
    },
    {
        "title": "塞上逢卢仝",
        "author": "刘叉",
        "biography": "",
        "paragraphs": [
            "直到桑干北，逢君夜不眠。上楼腰脚健，怀土眼睛穿。",
            "斗柄寒垂地，河流冻彻天。羁魂泣相向，何事有诗篇。"
        ],
        "notes": [
            ""
        ],
        "volume": "卷三百九十五",
        "no#": 22
    },
    {
        "title": "偶书",
        "author": "刘叉",
        "biography": "",
        "paragraphs": [
            "日出扶桑一丈高，人间万事细如毛。",
            "野夫怒见不平处，磨损胸中万古刀。"
        ],
        "notes": [
            ""
        ],
        "volume": "卷三百九十五",
        "no#": 23
    },
    {
        "title": "爱碣山石",
        "author": "刘叉",
        "biography": "",
        "paragraphs": [
            "碣石何青青，挽我双眼睛。爱尔多古峭，不到人间行。"
        ],
        "notes": [
            ""
        ],
        "volume": "卷三百九十五",
        "no#": 24
    },
    {
        "title": "与孟东野",
        "author": "刘叉",
        "biography": "",
        "paragraphs": [
            "寒衣草木皮，饥饭葵藿根。不为孟夫子，岂识市井门。"
        ],
        "notes": [
            ""
        ],
        "volume": "卷三百九十五",
        "no#": 25
    },
    {
        "title": "姚秀才爱予小剑因赠",
        "author": "刘叉",
        "biography": "",
        "paragraphs": [
            "一条古时水，向我手心流。临行泻赠君，勿薄细碎仇。"
        ],
        "notes": [
            ""
        ],
        "volume": "卷三百九十五",
        "no#": 26
    },
    {
        "title": "老恨",
        "author": "刘叉",
        "biography": "",
        "paragraphs": [
            "雪打杉松残，补书书不完。懒学渭上翁，辛苦把钓竿。"
        ],
        "notes": [
            ""
        ],
        "volume": "卷三百九十五",
        "no#": 27
    }
]