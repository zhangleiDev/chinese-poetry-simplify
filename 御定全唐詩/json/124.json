[
    {
        "title": "书殿赐宴应制",
        "author": "徐安贞",
        "biography": "",
        "paragraphs": [
            "校文常近日，赐宴忽升天。酒正传杯至，饔人捧案前。",
            "玉阶鸣溜水，清阁引归烟。共惜芸香暮，春风几万年。"
        ],
        "notes": [
            ""
        ],
        "volume": "卷一百二十四",
        "no#": 1
    },
    {
        "title": "从驾温泉宫",
        "author": "徐安贞",
        "biography": "",
        "paragraphs": [
            "神女调温液，年年待圣人。试开临水殿，来洗属车尘。",
            "暖气随明主，恩波浃近臣。灵威自无极，从此献千春。"
        ],
        "notes": [
            ""
        ],
        "volume": "卷一百二十四",
        "no#": 2
    },
    {
        "title": "送吕向补阙西岳勒碑",
        "author": "徐安贞",
        "biography": "",
        "paragraphs": [
            "圣作西山颂，君其出使年。勒碑悬日月，驱传接云烟。",
            "寒尽函关路，春归洛水边。别离能几许，朝暮玉墀前。"
        ],
        "notes": [
            ""
        ],
        "volume": "卷一百二十四",
        "no#": 3
    },
    {
        "title": "送丹阳采访",
        "author": "徐安贞",
        "biography": "",
        "paragraphs": [
            "郡县分南国，皇华出圣朝。为怜乡棹近，不道使车遥。",
            "旧俗吴三让，遗风汉六条。愿言除疾苦，天子听歌谣。"
        ],
        "notes": [
            ""
        ],
        "volume": "卷一百二十四",
        "no#": 4
    },
    {
        "title": "送王判官",
        "author": "徐安贞",
        "biography": "",
        "paragraphs": [
            "明月开三峡，花源出五溪。城池青壁里，烟火绿林西。",
            "不畏王程促，惟愁仙路迷。巴东下归棹，莫待夜猿啼。"
        ],
        "notes": [
            ""
        ],
        "volume": "卷一百二十四",
        "no#": 5
    },
    {
        "title": "题襄阳图",
        "author": "徐安贞",
        "biography": "",
        "paragraphs": [
            "画得襄阳郡，依然见昔游。岘山思驻马，汉水忆回舟。",
            "丹壑常含霁，青林不换秋。图书空咫尺，千里意悠悠。"
        ],
        "notes": [
            ""
        ],
        "volume": "卷一百二十四",
        "no#": 6
    },
    {
        "title": "程将军夫人挽诗",
        "author": "徐安贞",
        "biography": "",
        "paragraphs": [
            "琴瑟调双凤，和鸣不独飞。正歌春可乐，行泣露先晞。",
            "环佩声犹在，房栊梦不归。将军休沐日，谁劝著新衣。"
        ],
        "notes": [
            ""
        ],
        "volume": "卷一百二十四",
        "no#": 7
    },
    {
        "title": "奉和喜雪应制",
        "author": "徐安贞",
        "biography": "",
        "paragraphs": [
            "两宫斋祭近登临，雨雪纷纷天昼阴。只为经寒无瑞色，",
            "自有三农歌帝力，还将万庾答尧心。"
        ],
        "notes": [
            ""
        ],
        "volume": "卷一百二十四",
        "no#": 8
    },
    {
        "title": "闻邻家理筝",
        "author": "徐安贞",
        "biography": "",
        "paragraphs": [
            "北斗横天夜欲阑，愁人倚月思无端。忽闻画阁秦筝逸，",
            "银锁重关听未辟，不如眠去梦中看。"
        ],
        "notes": [
            ""
        ],
        "volume": "卷一百二十四",
        "no#": 9
    },
    {
        "title": "奉和圣制早度蒲津关",
        "author": "徐安贞",
        "biography": "",
        "paragraphs": [
            "仙掌临秦甸，虹桥辟晋关。两都分地险，一曲度河湾。",
            "路得津门要，时称古戍闲。城花春正发，岸柳曙堪攀。",
            "后乘犹临水，前旌欲换山。长安回望日，宸御六龙还。"
        ],
        "notes": [
            ""
        ],
        "volume": "卷一百二十四",
        "no#": 10
    },
    {
        "title": "奉和圣制答二相出雀鼠谷",
        "author": "徐安贞",
        "biography": "",
        "paragraphs": [
            "两臣初入梦，二月扈巡边。涧北寒犹在，山南春半传。",
            "颂声先奉御，辰象复回天。云日明千里，旌旗照一川。",
            "柳阴低辇路，草色变新田。还望汾阳近，宸游自窅然。"
        ],
        "notes": [
            ""
        ],
        "volume": "卷一百二十四",
        "no#": 11
    },
    {
        "title": "句",
        "author": "徐安贞",
        "biography": "",
        "paragraphs": [
            "暮雨衣犹湿，春风帆正开。"
        ],
        "notes": [
            ""
        ],
        "volume": "卷一百二十四",
        "no#": 12
    },
    {
        "title": "奉和圣制答张说南出雀鼠谷",
        "author": "崔翘",
        "biography": "",
        "paragraphs": [
            "硖路绕河汾，晴光拂曙氛。笳吟中岭树，仗入半峰云。",
            "顿觉山原尽，平看邑里分。早行芳草迥，晚憩好风熏。",
            "嘉颂推英宰，春游扈圣君。共欣承睿渥，日月照天文。"
        ],
        "notes": [
            ""
        ],
        "volume": "卷一百二十四",
        "no#": 13
    },
    {
        "title": "送友人使夷陵",
        "author": "崔翘",
        "biography": "",
        "paragraphs": [
            "猿鸣三峡里，行客旧沾裳。复道从兹去，思君不暂忘。",
            "开襟春叶短，分手夏条长。独有幽庭桂，年年空自芳。"
        ],
        "notes": [
            ""
        ],
        "volume": "卷一百二十四",
        "no#": 14
    },
    {
        "title": "郑郎中山亭",
        "author": "崔翘",
        "biography": "",
        "paragraphs": [
            "篆笔飞章暇，园亭染翰游。地奇人境别，事远俗尘收。",
            "书阁山云起，琴斋涧月留。泉清鳞影见，树密鸟声幽。",
            "杜馥熏梅雨，荷香送麦秋。无劳置驿骑，文酒可相求。"
        ],
        "notes": [
            ""
        ],
        "volume": "卷一百二十四",
        "no#": 15
    },
    {
        "title": "奉和圣制答张说扈从南出雀鼠谷",
        "author": "梁升卿",
        "biography": "",
        "paragraphs": [
            "何意重关道，千年过圣皇。幽林承睿泽，闲客见清光。",
            "日御仙途远，山灵寿域长。寒云入晋薄，春树隔汾香。",
            "国佐同时雨，天文属岁阳。从来汉家盛，未若此巡方。"
        ],
        "notes": [
            ""
        ],
        "volume": "卷一百二十四",
        "no#": 16
    },
    {
        "title": "白云溪",
        "author": "吴巩",
        "biography": "",
        "paragraphs": [
            "山径入修篁，深林蔽日光。夏云生嶂远，瀑水引溪长。",
            "秀迹逢皆胜，清芬坐转凉。回看玉樽夕，归路赏前忘。"
        ],
        "notes": [
            ""
        ],
        "volume": "卷一百二十四",
        "no#": 17
    },
    {
        "title": "题奉国寺",
        "author": "陆海",
        "biography": "",
        "paragraphs": [
            "新秋夜何爽，露下风转凄。一磬竹林外，千灯花塔西。"
        ],
        "notes": [
            ""
        ],
        "volume": "卷一百二十四",
        "no#": 18
    },
    {
        "title": "题龙门寺",
        "author": "陆海",
        "biography": "",
        "paragraphs": [
            "窗灯林霭里，闻磬水声中。更与龙华会，炉烟满夕风。"
        ],
        "notes": [
            ""
        ],
        "volume": "卷一百二十四",
        "no#": 19
    },
    {
        "title": "句",
        "author": "陆海",
        "biography": "",
        "paragraphs": [
            "忽然一曲称君心，破却中人百家产。",
            "城外平人驱欲尽，帐中犹打衮花球。"
        ],
        "notes": [
            ""
        ],
        "volume": "卷一百二十四",
        "no#": 20
    },
    {
        "title": "白牡丹",
        "author": "裴士淹",
        "biography": "",
        "paragraphs": [
            "长安年少惜春残，争认慈恩紫牡丹。",
            "别有玉盘乘露冷，无人起就月中看。"
        ],
        "notes": [
            ""
        ],
        "volume": "卷一百二十四",
        "no#": 21
    },
    {
        "title": "和从叔禄愔元日早朝",
        "author": "李元操",
        "biography": "",
        "paragraphs": [
            "铜浑变秋节，玉律动年灰。暧暧城霞旦，隐隐禁门开。",
            "众灵凑仙府，百神朝帝台。叶令双凫至，梁王驷马来。",
            "戈鋋映林阙，歌管拂尘埃。保章望瑞气，尚书免火灾。",
            "冠冕多秀士，簪裾饶上才。谁怜张仲蔚，日暮反蒿莱。"
        ],
        "notes": [
            ""
        ],
        "volume": "卷一百二十四",
        "no#": 22
    },
    {
        "title": "昭君怨",
        "author": "顾朝阳",
        "biography": "",
        "paragraphs": [
            "莫将铅粉匣，不用镜花光。一去边城路，何情更画妆。",
            "影销胡地月，衣尽汉宫香。妾死非关命，都缘怨断肠。"
        ],
        "notes": [
            ""
        ],
        "volume": "卷一百二十四",
        "no#": 23
    },
    {
        "title": "西塞山下回舟作",
        "author": "陶岘",
        "biography": "",
        "paragraphs": [
            "匡庐旧业是谁主，吴越新居安此生。白发数茎归未得，",
            "从此舍舟何所诣，酒旗歌扇正相迎。"
        ],
        "notes": [
            ""
        ],
        "volume": "卷一百二十四",
        "no#": 24
    }
]