[
    {
        "title": "自蜀奉册命往朔方途中呈韦左相文部房尚书门下崔侍郎",
        "author": "贾至",
        "biography": "",
        "paragraphs": [
            "胡羯乱中夏，銮舆忽南巡。衣冠陷戎寇，狼狈随风尘。",
            "豳公秉大节，临难不顾身。激昂白刃前，溅血下沾巾。",
            "尚书抱忠义，历险披荆榛。扈从出剑门，登翼岷江滨。",
            "时望挹侍郎，公才标缙绅。亭亭昆山玉，皎皎无缁磷。",
            "顾惟乏经济，扞牧陪从臣。永愿雪会稽，仗剑清咸秦。",
            "太皇时内禅，神器付嗣君。新命集旧邦，至德被远人。",
            "捧册自南服，奉诏趋北军。觐谒心载驰，违离难重陈。",
            "策马出蜀山，畏途上缘云。饮啄丛箐间，栖息虎豹群。",
            "崎岖凌危栈，惴栗惊心神。峭壁上嵚岑，大江下沄沄。",
            "皇风扇八极，异类怀深仁。元凶诱黠虏，肘腋生妖氛。",
            "明主信英武，威声赫四邻。誓师自朔方，旗帜何缤纷。",
            "铁骑照白日，旄头拂秋旻。将来荡沧溟，宁止蹴昆仑。",
            "古来有屯难，否泰长相因。夏康缵禹绩，代祖复汉勋。",
            "于役各勤王，驱驰拱紫宸。岂惟太公望，往昔逢周文。",
            "谁谓三杰才，功业独殊伦。感此慰行迈，无为歌苦辛。"
        ],
        "notes": [
            ""
        ],
        "volume": "卷二百三十五",
        "no#": 1
    },
    {
        "title": "赠裴九侍御昌江草堂弹琴",
        "author": "贾至",
        "biography": "",
        "paragraphs": [
            "朔风吹疏林，积雪在崖𪩘。鸣琴草堂响，小涧清且浅。",
            "沉吟东山意，欲去芳岁晚。怅望黄绮心，白云若在眼。"
        ],
        "notes": [
            ""
        ],
        "volume": "卷二百三十五",
        "no#": 2
    },
    {
        "title": "巴陵早秋，寄荆州崔司马、吏部阎功曹舍人",
        "author": "贾至",
        "biography": "",
        "paragraphs": [
            "谪居潇湘渚，再见洞庭秋。极目连江汉，西南浸斗牛。",
            "滔滔荡云梦，澹澹摇巴丘。旷如临渤澥，窅疑造瀛洲。",
            "君山丽中波，苍翠长夜浮。帝子去永久，楚词尚悲秋。",
            "我同长沙行，时事加百忧。登高望旧国，胡马满东周。",
            "宛叶遍蓬蒿，樊邓无良畴。独攀青枫树，泪洒沧江流。",
            "故人西掖寮，同扈岐阳搜。差池尽三黜，蹭蹬各南州。",
            "相去虽地接，不得从之游。耿耿云阳台，迢迢王粲楼。",
            "跂予暮霞里，谁谓无轻舟。"
        ],
        "notes": [
            ""
        ],
        "volume": "卷二百三十五",
        "no#": 3
    },
    {
        "title": "闲居秋怀，寄阳翟陆赞府、封丘高少府",
        "author": "贾至",
        "biography": "",
        "paragraphs": [
            "今日霖雨霁，飒然高馆凉。秋风吹二毛，烈士加慨慷。",
            "忆昔皇运初，众宾俱龙骧。解巾佐幕府，脱剑升明堂。",
            "郁郁被庆云，昭昭翼太阳。鲸鱼纵大壑，鸑鷟鸣高冈。",
            "信矣草创时，泰阶速贤良。一言顿遭逢，片善蒙恩光。",
            "我生属圣明，感激窃自强。崎岖郡邑权，连骞翰墨场。",
            "天朝富英髦，多士如珪璋。盛才溢下位，蹇步徒倡狂。",
            "闭门对群书，几案在我旁。枕席相远游，聊欲浮沧浪。",
            "八月白露降，玄蝉号枯桑。舣舟临清川，迢递愁思长。",
            "我有同怀友，各在天一方。离披不相见，浩荡隔两乡。",
            "平生霞外期，宿昔共行藏。岂无蓬莱树，岁晏空苍苍。"
        ],
        "notes": [
            ""
        ],
        "volume": "卷二百三十五",
        "no#": 4
    },
    {
        "title": "送友人使河源",
        "author": "贾至",
        "biography": "",
        "paragraphs": [
            "送君鲁郊外，下车上高丘。萧条千里暮，日落黄云秋。",
            "举酒有余恨，论边无远谋。河源望不见，旌旆去悠悠。"
        ],
        "notes": [
            ""
        ],
        "volume": "卷二百三十五",
        "no#": 5
    },
    {
        "title": "送李侍御",
        "author": "贾至",
        "biography": "",
        "paragraphs": [
            "我年四十余，已叹前路短。羁离洞庭上，安得不引满。",
            "李侯忘情者，与我同疏懒。孤帆泣潇湘，望远心欲断。"
        ],
        "notes": [
            ""
        ],
        "volume": "卷二百三十五",
        "no#": 6
    },
    {
        "title": "送耿副使归长沙",
        "author": "贾至",
        "biography": "",
        "paragraphs": [
            "画舸欲南归，江亭且留宴。日暮湖上云，萧萧若流霰。",
            "昨夜相知者，明发不可见。惆怅西北风，高帆为谁扇。"
        ],
        "notes": [
            ""
        ],
        "volume": "卷二百三十五",
        "no#": 7
    },
    {
        "title": "送夏侯子之江夏",
        "author": "贾至",
        "biography": "",
        "paragraphs": [
            "扣楫洞庭上，清风千里来。留欢一杯酒，欲别复裴回。",
            "相见楚山下，渔舟忆钓台。羡君还旧里，归念独悠哉。"
        ],
        "notes": [
            ""
        ],
        "volume": "卷二百三十五",
        "no#": 8
    },
    {
        "title": "寓言二首",
        "author": "贾至",
        "biography": "",
        "paragraphs": [
            "春草纷碧色，佳人旷无期。悠哉千里心，欲采商山芝。",
            "叹息良会晚，如何桃李时。怀君晴川上，伫立夏云滋。",
            "凛凛秋闺夕，绮罗早知寒。玉砧调鸣杵，始捣机中纨。",
            "忆昨别离日，桐花覆井栏。今来思君时，白露盈阶漙。",
            "闻有关河信，欲寄双玉盘。玉以委贞心，盘以荐嘉餐。",
            "嗟君在万里，使妾衣带宽。"
        ],
        "notes": [
            ""
        ],
        "volume": "卷二百三十五",
        "no#": 9
    },
    {
        "title": "燕歌行",
        "author": "贾至",
        "biography": "",
        "paragraphs": [
            "国之重镇惟幽都，东威九夷北制胡。五军精卒三十万，",
            "昔时燕山重贤士，黄金筑台从隗始。倏忽兴王定蓟丘，",
            "我唐区夏余十纪，军容武备赫万祀。彤弓黄钺授元帅，",
            "千营万队连旌旗，望之如火忽电驰。匈奴慑窜穷发北，",
            "六军将士皆死尽，战马空鞍归故营。时移道革天下平，"
        ],
        "notes": [
            ""
        ],
        "volume": "卷二百三十五",
        "no#": 10
    },
    {
        "title": "巴陵寄李二户部、张十四礼部",
        "author": "贾至",
        "biography": "",
        "paragraphs": [
            "江南春草初幂幂，愁杀江南独愁客。秦中杨柳也应新，"
        ],
        "notes": [
            ""
        ],
        "volume": "卷二百三十五",
        "no#": 11
    },
    {
        "title": "长门怨",
        "author": "贾至",
        "biography": "",
        "paragraphs": [
            "独坐思千里，春庭晓景长。莺喧翡翠幕，柳覆郁金堂。",
            "舞蝶萦愁绪，繁花对靓妆。深情托瑶瑟，弦断不成章。"
        ],
        "notes": [
            ""
        ],
        "volume": "卷二百三十五",
        "no#": 12
    },
    {
        "title": "铜雀台",
        "author": "贾至",
        "biography": "",
        "paragraphs": [
            "日暮铜台静，西陵鸟雀归。抚弦心断绝，听管泪霏微。",
            "灵几临朝奠，空床卷夜衣。苍苍川上月，应照妾魂飞。"
        ],
        "notes": [
            ""
        ],
        "volume": "卷二百三十五",
        "no#": 13
    },
    {
        "title": "侍宴曲",
        "author": "贾至",
        "biography": "",
        "paragraphs": [
            "云陛褰珠扆，天墀覆绿杨。隔帘妆隐映，向席舞低昂。",
            "鸣佩长廊静，开冰广殿凉。欢余剑履散，同辇入昭阳。"
        ],
        "notes": [
            ""
        ],
        "volume": "卷二百三十五",
        "no#": 14
    },
    {
        "title": "对酒曲二首",
        "author": "贾至",
        "biography": "",
        "paragraphs": [
            "梅发柳依依，黄鹂历乱飞。当歌怜景色，对酒惜芳菲。",
            "曲水浮花气，流风散舞衣。通宵留暮雨，上客莫言归。",
            "春来酒味浓，举酒对春丛。一酌千忧散，三杯万事空。",
            "放歌乘美景，醉舞向东风。寄语尊前客，生涯任转蓬。"
        ],
        "notes": [
            ""
        ],
        "volume": "卷二百三十五",
        "no#": 15
    },
    {
        "title": "送陆协律赴端州",
        "author": "贾至",
        "biography": "",
        "paragraphs": [
            "越井人南去，湘川水北流。江边数杯酒，海内一孤舟。",
            "岭峤同仙客，京华即旧游。春心将别恨，万里共悠悠。"
        ],
        "notes": [
            ""
        ],
        "volume": "卷二百三十五",
        "no#": 16
    },
    {
        "title": "送王员外赴长沙",
        "author": "贾至",
        "biography": "",
        "paragraphs": [
            "携手登临处，巴陵天一隅。春生云梦泽，水溢洞庭湖。",
            "共叹虞翻枉，同悲阮籍途。长沙旧卑湿，今古不应殊。"
        ],
        "notes": [
            ""
        ],
        "volume": "卷二百三十五",
        "no#": 17
    },
    {
        "title": "送夏侯参军赴广州",
        "author": "贾至",
        "biography": "",
        "paragraphs": [
            "闻道衡阳外，由来雁不飞。送君从此去，书信定应稀。",
            "云海南溟远，烟波北渚微。勉哉孙楚吏，彩服正光辉。"
        ],
        "notes": [
            ""
        ],
        "volume": "卷二百三十五",
        "no#": 18
    },
    {
        "title": "长沙别李六侍御",
        "author": "贾至",
        "biography": "",
        "paragraphs": [
            "月明湘水白，霜落洞庭干。放逐长沙外，相逢路正难。",
            "云归帝乡远，雁报朔方寒。此别盈襟泪，雍门不假弹。"
        ],
        "notes": [
            ""
        ],
        "volume": "卷二百三十五",
        "no#": 19
    },
    {
        "title": "岳阳楼宴王员外贬长沙",
        "author": "贾至",
        "biography": "",
        "paragraphs": [
            "极浦三春草，高楼万里心。楚山晴霭碧，湘水暮流深。",
            "忽与朝中旧，同为泽畔吟。停杯试北望，还欲泪沾襟。"
        ],
        "notes": [
            ""
        ],
        "volume": "卷二百三十五",
        "no#": 20
    },
    {
        "title": "咏冯昭仪当熊",
        "author": "贾至",
        "biography": "",
        "paragraphs": [
            "白羽插雕弓，霓旌动朔风。平明出金屋，扈辇上林中。",
            "逐兽长廊静，呼鹰御苑空。王孙莫谏猎，贱妾解当熊。"
        ],
        "notes": [
            ""
        ],
        "volume": "卷二百三十五",
        "no#": 21
    },
    {
        "title": "早朝大明宫呈两省僚友",
        "author": "贾至",
        "biography": "",
        "paragraphs": [
            "银烛熏天紫陌长，禁城春色晓苍苍。千条弱柳垂青琐，",
            "共沐恩波凤池上，朝朝染翰侍君王。"
        ],
        "notes": [
            ""
        ],
        "volume": "卷二百三十五",
        "no#": 22
    },
    {
        "title": "白马",
        "author": "贾至",
        "biography": "",
        "paragraphs": [
            "白马紫连钱，嘶鸣丹阙前。闻珂自蹀躞，不要下金鞭。"
        ],
        "notes": [
            ""
        ],
        "volume": "卷二百三十五",
        "no#": 23
    },
    {
        "title": "赠薛瑶英",
        "author": "贾至",
        "biography": "",
        "paragraphs": [
            "舞怯铢衣重，笑疑桃脸开。方知汉成帝，虚筑避风台。"
        ],
        "notes": [
            ""
        ],
        "volume": "卷二百三十五",
        "no#": 24
    },
    {
        "title": "出塞曲",
        "author": "贾至",
        "biography": "",
        "paragraphs": [
            "万里平沙一聚尘，南飞羽檄北来人。",
            "传道五原烽火急，单于昨夜寇新秦。"
        ],
        "notes": [
            ""
        ],
        "volume": "卷二百三十五",
        "no#": 25
    },
    {
        "title": "春思二首",
        "author": "贾至",
        "biography": "",
        "paragraphs": [
            "草色青青柳色黄，桃花历乱李花香。",
            "东风不为吹愁去，春日偏能惹恨长。",
            "红粉当垆弱柳垂，金花腊酒解酴醿。",
            "笙歌日暮能留客，醉杀长安轻薄儿。"
        ],
        "notes": [
            ""
        ],
        "volume": "卷二百三十五",
        "no#": 26
    },
    {
        "title": "勤政楼观乐",
        "author": "贾至",
        "biography": "",
        "paragraphs": [
            "银河帝女下三清，紫禁笙歌出九城。",
            "为报延州来听乐，须知天下欲升平。"
        ],
        "notes": [
            ""
        ],
        "volume": "卷二百三十五",
        "no#": 27
    },
    {
        "title": "赠陕掾梁宏",
        "author": "贾至",
        "biography": "",
        "paragraphs": [
            "梁子工文四十年，诗颠名过草书颠。",
            "白头仍作功曹掾，禄薄难供沽酒钱。"
        ],
        "notes": [
            ""
        ],
        "volume": "卷二百三十五",
        "no#": 28
    },
    {
        "title": "答严大夫",
        "author": "贾至",
        "biography": "",
        "paragraphs": [
            "今夕秦天一雁来，梧桐坠叶捣衣催。",
            "思君独步华亭月，旧馆秋阴生绿苔。"
        ],
        "notes": [
            ""
        ],
        "volume": "卷二百三十五",
        "no#": 29
    },
    {
        "title": "送李侍郎赴常州",
        "author": "贾至",
        "biography": "",
        "paragraphs": [
            "雪晴云散北风寒，楚水吴山道路难。",
            "今日送君须尽醉，明朝相忆路漫漫。"
        ],
        "notes": [
            ""
        ],
        "volume": "卷二百三十五",
        "no#": 30
    },
    {
        "title": "初至巴陵与李十二白、裴九同泛洞庭湖三首",
        "author": "贾至",
        "biography": "",
        "paragraphs": [
            "江上相逢皆旧游，湘山永望不堪愁。",
            "明月秋风洞庭水，孤鸿落叶一扁舟。",
            "枫岸纷纷落叶多，洞庭秋水晚来波。",
            "乘兴轻舟无近远，白云明月吊湘娥。",
            "江畔枫叶初带霜，渚边菊花亦已黄。",
            "轻舟落日兴不尽，三湘五湖意何长。"
        ],
        "notes": [
            ""
        ],
        "volume": "卷二百三十五",
        "no#": 31
    },
    {
        "title": "西亭春望",
        "author": "贾至",
        "biography": "",
        "paragraphs": [
            "日长风暖柳青青，北雁归飞入窅冥。",
            "岳阳城上闻吹笛，能使春心满洞庭。"
        ],
        "notes": [
            ""
        ],
        "volume": "卷二百三十五",
        "no#": 32
    },
    {
        "title": "君山",
        "author": "贾至",
        "biography": "",
        "paragraphs": [
            "湘中老人读黄老，手援紫藟坐碧草。",
            "春至不知湖水深，日暮忘却巴陵道。"
        ],
        "notes": [
            ""
        ],
        "volume": "卷二百三十五",
        "no#": 33
    },
    {
        "title": "洞庭送李十二赴零陵",
        "author": "贾至",
        "biography": "",
        "paragraphs": [
            "今日相逢落叶前，洞庭秋水远连天。",
            "共说金华旧游处，回看北斗欲潸然。"
        ],
        "notes": [
            ""
        ],
        "volume": "卷二百三十五",
        "no#": 34
    },
    {
        "title": "江南送李卿",
        "author": "贾至",
        "biography": "",
        "paragraphs": [
            "双鹤南飞度楚山，楚南相见忆秦关。",
            "愿值回风吹羽翼，早随阳雁及春还。"
        ],
        "notes": [
            ""
        ],
        "volume": "卷二百三十五",
        "no#": 35
    },
    {
        "title": "送王道士还京",
        "author": "贾至",
        "biography": "",
        "paragraphs": [
            "一片仙云入帝乡，数声秋雁至衡阳。",
            "借问清都旧花月，岂知迁客泣潇湘。"
        ],
        "notes": [
            ""
        ],
        "volume": "卷二百三十五",
        "no#": 36
    },
    {
        "title": "巴陵夜别王八员外",
        "author": "贾至",
        "biography": "",
        "paragraphs": [
            "柳絮飞时别洛阳，梅花发后到三湘。",
            "世情已逐浮云散，离恨空随江水长。"
        ],
        "notes": [
            ""
        ],
        "volume": "卷二百三十五",
        "no#": 37
    },
    {
        "title": "别裴九弟",
        "author": "贾至",
        "biography": "",
        "paragraphs": [
            "西江万里向东流，今夜江边驻客舟。",
            "月色更添春色好，芦风似胜竹风幽。"
        ],
        "notes": [
            ""
        ],
        "volume": "卷二百三十五",
        "no#": 38
    },
    {
        "title": "送南给事贬崖州",
        "author": "贾至",
        "biography": "",
        "paragraphs": [
            "畴昔丹墀与凤池，即今相见两相悲。",
            "朱崖云梦三千里，欲别俱为恸哭时。"
        ],
        "notes": [
            ""
        ],
        "volume": "卷二百三十五",
        "no#": 39
    },
    {
        "title": "重别南给事",
        "author": "贾至",
        "biography": "",
        "paragraphs": [
            "谪宦三年尚未回，故人今日又重来。",
            "闻道崖州一千里，今朝须尽数千杯。"
        ],
        "notes": [
            ""
        ],
        "volume": "卷二百三十五",
        "no#": 40
    },
    {
        "title": "岳阳楼重宴别王八员外贬长沙",
        "author": "贾至",
        "biography": "",
        "paragraphs": [
            "江路东连千里潮，青云北望紫微遥。",
            "莫道巴陵湖水阔，长沙南畔更萧条。"
        ],
        "notes": [
            ""
        ],
        "volume": "卷二百三十五",
        "no#": 41
    }
]