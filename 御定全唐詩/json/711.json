[
    {
        "title": "依御史温飞卿华清宫二十二韵",
        "author": "徐夤",
        "biography": "",
        "paragraphs": [
            "地灵蒸水暖，天气待宸游。岳拱莲花秀，峰高玉蕊秋。",
            "朝元雕翠阁，乞巧绣琼楼。碧海供骊岭，黄金络马头。",
            "五王更入帐，七贵迭封侯。夕雨鸣鸳瓦，朝阳晔柘裘。",
            "伊皋争负鼎，舜禹让垂旒。堕珥闲应拾，遗钗醉不收。",
            "飞烟笼剑戟，残月照旌斿。履朔求衣早，临阳解佩羞。",
            "宫词裁锦段，御笔落银钩。帝里新丰县，长安旧雍州。",
            "雪衣传贝叶，蝉鬓插山榴。对景瞻瑶兔，升天驾彩虬。",
            "丹书陈北虏，玄甲擐犀牛。圣诰多屯否，生灵少怨尤。",
            "穹旻当有辅，帷幄岂无筹。凤态伤红艳，鸾舆缓紫骝。",
            "树名端正在，人欲梦魂休。谶语山旁鬼，尘销陇畔丘。",
            "重来芳草恨，往事落花愁。五十年鸿业，东凭渭水流。"
        ],
        "notes": [
            ""
        ],
        "volume": "卷七百一十一",
        "no#": 1
    },
    {
        "title": "尚书命题瓦砚",
        "author": "徐夤",
        "biography": "",
        "paragraphs": [
            "远向端溪得，皆因郢匠成。凿山青霭断，琢石紫花轻。",
            "散墨松香起，濡毫藻句清。入台知价重，著匣恐尘生。",
            "守黑还全器，临池早著名。春闱携就处，军幕载将行。",
            "不独雄文阵，兼能助笔耕。莫嫌涓滴润，深染古今情。",
            "洗处无瑕玷，添时识满盈。兰亭如见用，敲戛有金声。"
        ],
        "notes": [
            ""
        ],
        "volume": "卷七百一十一",
        "no#": 2
    },
    {
        "title": "东风解冻省试",
        "author": "徐夤",
        "biography": "",
        "paragraphs": [
            "暖气飘苹末，冻痕销水中。扇冰初觉泮，吹海旋成空。",
            "入律三春照，朝宗万里通。岸分天影阔，色照日光融。",
            "波起轻摇绿，鳞游乍跃红。殷勤排弱羽，飞翥趁和风。"
        ],
        "notes": [
            ""
        ],
        "volume": "卷七百一十一",
        "no#": 3
    },
    {
        "title": "和仆射二十四丈牡丹八韵",
        "author": "徐夤",
        "biography": "",
        "paragraphs": [
            "帝王城里看，无故亦无新。忍摘都缘借，移栽未有因。",
            "光阴嫌太促，开落一何频。羞杀登墙女，饶将解佩人。",
            "蕊堪灵凤啄，香许白龙亲。素练笼霞晓，红妆带脸春。",
            "莫辞终夕醉，易老少年身。买取归天上，宁教逐世尘。"
        ],
        "notes": [
            ""
        ],
        "volume": "卷七百一十一",
        "no#": 4
    },
    {
        "title": "钓丝竹",
        "author": "徐夤",
        "biography": "",
        "paragraphs": [
            "藋藋拂清流，堪维舴艋舟。野虫悬作饵，溪月曲为钩。",
            "雨润摇阶长，风吹绕指柔。若将诸树比，还使绿杨羞。",
            "蚕妇非尧女，渔人是子猷。湖边旧栽处，长映读书楼。"
        ],
        "notes": [
            ""
        ],
        "volume": "卷七百一十一",
        "no#": 5
    },
    {
        "title": "尚书会仙亭咏蔷薇夤坐中联四韵晚归补缉所联因成一篇",
        "author": "徐夤",
        "biography": "",
        "paragraphs": [
            "结绿根株翡翠茎，句芒中夜刺猩猩。景阳妆赴严钟出，",
            "风吹嫩带香苞展，露洒啼思泪点轻。阿母蕊宫期索去，",
            "斗日只忧烧密叶，映阶疑欲让双旌。含烟散缬佳人惜，",
            "海棠若要分流品，秋菊春兰两恰平。"
        ],
        "notes": [
            ""
        ],
        "volume": "卷七百一十一",
        "no#": 6
    },
    {
        "title": "和尚书咏泉山瀑布十二韵",
        "author": "徐夤",
        "biography": "",
        "paragraphs": [
            "名齐火浣溢山椒，谁把惊虹挂一条。天外倚来秋水刃，",
            "喷石似烟轻漠漠，溅崖如雨冷潇潇。水中蚕绪缠苍壁，",
            "千寻练写长年在，六出花开夏日消。急恐划分青嶂骨，",
            "林际猿猱偏得饭，岸边乌鹊拟为桥。赤城未到诗先寄，"
        ],
        "notes": [
            ""
        ],
        "volume": "卷七百一十一",
        "no#": 7
    },
    {
        "title": "自咏十韵",
        "author": "徐夤",
        "biography": "",
        "paragraphs": [
            "只合沧洲钓与耕，忽依萤烛愧功成。未游宦路叨卑宦，",
            "钱财尽是侯王惠，骨肉偕承里巷荣。拙赋偏闻镌印卖，",
            "寒益轻裯饶美寝，出乘车马免徒行。粗支菽粟防饥歉，",
            "如今便死还甘分，莫更嫌他白发生。"
        ],
        "notes": [
            ""
        ],
        "volume": "卷七百一十一",
        "no#": 8
    },
    {
        "title": "镜中览怀",
        "author": "徐夤",
        "biography": "",
        "paragraphs": [
            "晨起梳头忽自悲，镜中亲见数茎丝。",
            "从今休说龙泉剑，世上恩雠报已迟。"
        ],
        "notes": [
            ""
        ],
        "volume": "卷七百一十一",
        "no#": 9
    },
    {
        "title": "楚国史",
        "author": "徐夤",
        "biography": "",
        "paragraphs": [
            "六国商于恨最多，良弓休绾剑休磨。",
            "君王不剪如簧舌，再得张仪欲奈何。"
        ],
        "notes": [
            ""
        ],
        "volume": "卷七百一十一",
        "no#": 10
    },
    {
        "title": "张仪",
        "author": "徐夤",
        "biography": "",
        "paragraphs": [
            "荆楚南来又北归，分明舌在不应违。",
            "怀王本是无心者，笼得苍蝇却放飞。"
        ],
        "notes": [
            ""
        ],
        "volume": "卷七百一十一",
        "no#": 11
    },
    {
        "title": "蔷薇",
        "author": "徐夤",
        "biography": "",
        "paragraphs": [
            "朝露洒时如濯锦，晚风飘处似遗钿。",
            "重门剩著黄金锁，莫被飞琼摘上天。"
        ],
        "notes": [
            ""
        ],
        "volume": "卷七百一十一",
        "no#": 12
    },
    {
        "title": "大夫松",
        "author": "徐夤",
        "biography": "",
        "paragraphs": [
            "五树旌封许岁寒，挽柯攀叶也无端。",
            "争如涧底凌霜节，不受秦皇乱世官。"
        ],
        "notes": [
            ""
        ],
        "volume": "卷七百一十一",
        "no#": 13
    },
    {
        "title": "杏园",
        "author": "徐夤",
        "biography": "",
        "paragraphs": [
            "杏苑箫声好醉乡，春风嘉宴更无双。",
            "凭谁为谑穆天子，莫把瑶池并曲江。"
        ],
        "notes": [
            ""
        ],
        "volume": "卷七百一十一",
        "no#": 14
    },
    {
        "title": "蕉叶",
        "author": "徐夤",
        "biography": "",
        "paragraphs": [
            "绿绮新裁织女机，摆风摇日影离披。",
            "只应青帝行春罢，闲倚东墙卓翠旗。"
        ],
        "notes": [
            ""
        ],
        "volume": "卷七百一十一",
        "no#": 15
    },
    {
        "title": "路旁草",
        "author": "徐夤",
        "biography": "",
        "paragraphs": [
            "楚甸秦原万里平，谁教根向路傍生。",
            "轻蹄绣毂长相蹋，合是荣时不得荣。"
        ],
        "notes": [
            ""
        ],
        "volume": "卷七百一十一",
        "no#": 16
    },
    {
        "title": "读汉纪",
        "author": "徐夤",
        "biography": "",
        "paragraphs": [
            "布衣空手取中原，劲卒雄师不足论。",
            "楚国八千秦百万，豁开胸臆一时吞。"
        ],
        "notes": [
            ""
        ],
        "volume": "卷七百一十一",
        "no#": 17
    },
    {
        "title": "李夫人二首",
        "author": "徐夤",
        "biography": "",
        "paragraphs": [
            "不望金舆到锦帷，人间乐极即须悲。",
            "若言要识愁中貌，也似君恩日日衰。",
            "招得香魂爵少翁，九华灯烛晓还空。",
            "汉王不及吴王乐，且与西施死处同。"
        ],
        "notes": [
            ""
        ],
        "volume": "卷七百一十一",
        "no#": 18
    },
    {
        "title": "明妃",
        "author": "徐夤",
        "biography": "",
        "paragraphs": [
            "不用牵心恨画工，帝家无策及边戎。",
            "香魂若得升明月，夜夜还应照汉宫。"
        ],
        "notes": [
            ""
        ],
        "volume": "卷七百一十一",
        "no#": 19
    },
    {
        "title": "马嵬",
        "author": "徐夤",
        "biography": "",
        "paragraphs": [
            "二百年来事远闻，从龙谁解尽如云。",
            "张均兄弟皆何在，却是杨妃死报君。"
        ],
        "notes": [
            ""
        ],
        "volume": "卷七百一十一",
        "no#": 20
    },
    {
        "title": "依韵赠南安方处士五首",
        "author": "徐夤",
        "biography": "",
        "paragraphs": [
            "七贵五侯生肯退，利尘名网死当抛。",
            "黔娄寂寞严陵卧，借问何人与结交。",
            "休把羸蹄蹋霜雪，书成何处献君王。",
            "嵩山好与浮丘约，三十六峰云外乡。",
            "百万僧中不为僧，比君知道仅谁能。",
            "无家寄泊南安县，六月门前也似冰。",
            "两鬓当春却似秋，僻居夸近野僧楼。",
            "落花明月皆临水，明月不流花自流。",
            "晋楚忙忙起战尘，龚黄门外有高人。",
            "一畦云薤三株竹，席上先生未是贫。"
        ],
        "notes": [
            ""
        ],
        "volume": "卷七百一十一",
        "no#": 21
    },
    {
        "title": "依韵答黄校书",
        "author": "徐夤",
        "biography": "",
        "paragraphs": [
            "慈恩雁塔参差榜，杏苑莺花次第游。",
            "白日有愁犹可散，青山高卧况无愁。"
        ],
        "notes": [
            ""
        ],
        "volume": "卷七百一十一",
        "no#": 22
    },
    {
        "title": "伤进士谢庭皓",
        "author": "徐夤",
        "biography": "",
        "paragraphs": [
            "献书犹未达明君，何事先游岱岳云。",
            "惟有春风护冤魄，与生青草盖孤坟。"
        ],
        "notes": [
            ""
        ],
        "volume": "卷七百一十一",
        "no#": 23
    },
    {
        "title": "闻司空侍郎讣音",
        "author": "徐夤",
        "biography": "",
        "paragraphs": [
            "园绮生虽逢汉室，巢由死不谒尧阶。",
            "夫君殁去何人葬，合取夷齐隐处埋。"
        ],
        "notes": [
            ""
        ],
        "volume": "卷七百一十一",
        "no#": 24
    },
    {
        "title": "偶题二首",
        "author": "徐夤",
        "biography": "",
        "paragraphs": [
            "买骨须求骐骥骨，爱毛宜采凤凰毛。",
            "驽骀燕雀堪何用，仍向人前价例高。",
            "赋就长安振大名，斩蛇功与乐天争。",
            "归来延寿溪头坐，终日无人问一声。"
        ],
        "notes": [
            ""
        ],
        "volume": "卷七百一十一",
        "no#": 25
    },
    {
        "title": "猿",
        "author": "徐夤",
        "biography": "",
        "paragraphs": [
            "宿有乔林饮有溪，生来踪迹远尘泥。",
            "不知心更愁何事，每向深山夜夜啼。"
        ],
        "notes": [
            ""
        ],
        "volume": "卷七百一十一",
        "no#": 26
    },
    {
        "title": "追和贾浪仙古镜",
        "author": "徐夤",
        "biography": "",
        "paragraphs": [
            "谁开黄帝桥山冢，明月飞光出九泉。",
            "狼藉藓痕磨不尽，黑云残点污秋天。"
        ],
        "notes": [
            ""
        ],
        "volume": "卷七百一十一",
        "no#": 27
    },
    {
        "title": "蝴蝶三首",
        "author": "徐夤",
        "biography": "",
        "paragraphs": [
            "不并难飞茧里蛾，有花芳处定经过。",
            "天风相送轻飘去，却笑蜘蛛谩织罗。",
            "苒苒双双拂画栏，佳人偷眼再三看。",
            "莫欺翼短飞长近，试就花间扑已难。",
            "栩栩无因系得他，野园荒径一何多。",
            "不闻丝竹谁教舞，应仗流莺为唱歌。"
        ],
        "notes": [
            ""
        ],
        "volume": "卷七百一十一",
        "no#": 28
    },
    {
        "title": "新刺袜",
        "author": "徐夤",
        "biography": "",
        "paragraphs": [
            "素手春溪罢浣纱，巧裁明月半弯斜。",
            "齐宫合赠东昏宠，好步黄金菡萏花。"
        ],
        "notes": [
            ""
        ],
        "volume": "卷七百一十一",
        "no#": 29
    },
    {
        "title": "寄华山司空侍郎",
        "author": "徐夤",
        "biography": "",
        "paragraphs": [
            "山掌林中第一人，鹤书时或问眠云。",
            "莫言疏野全无事，明月清风肯放君。"
        ],
        "notes": [
            ""
        ],
        "volume": "卷七百一十一",
        "no#": 30
    },
    {
        "title": "初夏戏题",
        "author": "徐夤",
        "biography": "",
        "paragraphs": [
            "长养熏风拂晓吹，渐开荷芰落蔷薇。",
            "青虫也学庄周梦，化作南园蛱蝶飞。"
        ],
        "notes": [
            ""
        ],
        "volume": "卷七百一十一",
        "no#": 31
    }
]