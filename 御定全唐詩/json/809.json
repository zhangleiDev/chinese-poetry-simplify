[
    {
        "title": "酬皇甫冉西陵见寄",
        "author": "灵一",
        "biography": "",
        "paragraphs": [
            "西陵潮信满，岛屿没中流。越客依风水，相思南渡头。",
            "寒光生极浦，落日映沧洲。何事扬帆去，空惊海上鸥。"
        ],
        "notes": [
            ""
        ],
        "volume": "卷八百零九",
        "no#": 1
    },
    {
        "title": "溪行即事",
        "author": "灵一",
        "biography": "",
        "paragraphs": [
            "近夜山更碧，入林溪转清。不知伏牛事，潭洞何从横。",
            "野岸烟初合，平湖月未生。孤舟屡失道，但听秋泉声。"
        ],
        "notes": [
            ""
        ],
        "volume": "卷八百零九",
        "no#": 2
    },
    {
        "title": "栖霞山夜坐",
        "author": "灵一",
        "biography": "",
        "paragraphs": [
            "山头戒坛路，幽映雪岩侧。四面青石床，一峰苔藓色。",
            "松风静复起，月影开还黑。何独乘夜来，殊非昼所得。"
        ],
        "notes": [
            ""
        ],
        "volume": "卷八百零九",
        "no#": 3
    },
    {
        "title": "宿天柱观",
        "author": "灵一",
        "biography": "",
        "paragraphs": [
            "石室初投宿，仙翁喜暂容。花源隔水见，洞府过山逢。",
            "泉涌阶前地，云生户外峰。中宵自入定，非是欲降龙。"
        ],
        "notes": [
            ""
        ],
        "volume": "卷八百零九",
        "no#": 4
    },
    {
        "title": "酬皇甫冉将赴无锡，于云门寺赠别",
        "author": "灵一",
        "biography": "",
        "paragraphs": [
            "湖南通古寺，来往意无涯。欲识云门路，千峰到若耶。",
            "春山子敬宅，古木谢敷家。自可长偕隐，那言相去赊。"
        ],
        "notes": [
            ""
        ],
        "volume": "卷八百零九",
        "no#": 5
    },
    {
        "title": "宜丰新泉",
        "author": "灵一",
        "biography": "",
        "paragraphs": [
            "泉源新涌出，洞澈映纤云。稍落芙蓉沼，初淹苔藓文。",
            "素将空意合，净与众流分。每到清宵月，泠泠梦里闻。"
        ],
        "notes": [
            ""
        ],
        "volume": "卷八百零九",
        "no#": 6
    },
    {
        "title": "静林精舍",
        "author": "灵一",
        "biography": "",
        "paragraphs": [
            "静林溪路远，萧帝有遗踪。水击罗浮磬，山鸣于阗钟。",
            "灯传三世火，树老万株松。无数烟霞色，空闻昔卧龙。"
        ],
        "notes": [
            ""
        ],
        "volume": "卷八百零九",
        "no#": 7
    },
    {
        "title": "江行寄张舍人",
        "author": "灵一",
        "biography": "",
        "paragraphs": [
            "客程终日风尘苦，蓬转还家未有期。林色晓分残雪后，",
            "流荡此心难共说，千峰澄霁隔琼枝。"
        ],
        "notes": [
            ""
        ],
        "volume": "卷八百零九",
        "no#": 8
    },
    {
        "title": "送王颖悟归左绵",
        "author": "灵一",
        "biography": "",
        "paragraphs": [
            "客意天南兴已阑，不堪言别向仙官。梦摇玉佩随旄节，",
            "想得故山青霭里，泉声入夜独潺潺。"
        ],
        "notes": [
            ""
        ],
        "volume": "卷八百零九",
        "no#": 9
    },
    {
        "title": "安公",
        "author": "灵一",
        "biography": "",
        "paragraphs": [
            "弥天称圣哲，象法初繄赖。弘道识行藏，匡时知进退。",
            "秦王轻与举，习生重酬对。学文古篆中，义显心经内。",
            "法服应华夏，金言流海岱。西方浮云间，更陪龙华会。"
        ],
        "notes": [
            ""
        ],
        "volume": "卷八百零九",
        "no#": 10
    },
    {
        "title": "林公",
        "author": "灵一",
        "biography": "",
        "paragraphs": [
            "支公信高逸，久向山林住。时将孙许游，岂以形骸遇。",
            "幸辞天子诏，复览名臣疏。西晋尚虚无，南朝久沦误。",
            "因谈老庄意，乃尽逍遥趣。谁为竹林贤，风流相比附。"
        ],
        "notes": [
            ""
        ],
        "volume": "卷八百零九",
        "no#": 11
    },
    {
        "title": "远公",
        "author": "灵一",
        "biography": "",
        "paragraphs": [
            "远公逢道安，一朝弃儒服。真机久消歇，世教空拘束。",
            "誓入罗浮中，遂栖庐山曲。禅经初纂定，佛语新名目。",
            "钵帽绝朝宗，簪裾翻拜伏。东林多隐士，为我辞荣禄。"
        ],
        "notes": [
            ""
        ],
        "volume": "卷八百零九",
        "no#": 12
    },
    {
        "title": "雨后欲寻天目山，问元、骆二公溪路",
        "author": "灵一",
        "biography": "",
        "paragraphs": [
            "昨夜云生天井东，春山一雨一回风。",
            "林花并逐溪流下，欲上龙池通不通。"
        ],
        "notes": [
            ""
        ],
        "volume": "卷八百零九",
        "no#": 13
    },
    {
        "title": "题僧院",
        "author": "灵一",
        "biography": "",
        "paragraphs": [
            "虎溪闲月引相过，带雪松枝挂薜萝。",
            "无限青山行欲尽，白云深处老僧多。"
        ],
        "notes": [
            ""
        ],
        "volume": "卷八百零九",
        "no#": 14
    },
    {
        "title": "宿静林寺",
        "author": "灵一",
        "biography": "",
        "paragraphs": [
            "山寺门前多古松，溪行欲到已闻钟。",
            "中宵引领寻高顶，月照云峰凡几重。"
        ],
        "notes": [
            ""
        ],
        "volume": "卷八百零九",
        "no#": 15
    },
    {
        "title": "再还宜丰寺",
        "author": "灵一",
        "biography": "",
        "paragraphs": [
            "再寻招隐地，重会息心期。樵客问归日，山僧记别时。",
            "野云阴远甸，秋雨涨前陂。勿谓探形胜，吾今不好奇。"
        ],
        "notes": [
            ""
        ],
        "volume": "卷八百零九",
        "no#": 16
    },
    {
        "title": "春日山斋",
        "author": "灵一",
        "biography": "",
        "paragraphs": [
            "野径东风起，山扉度日开。晴光拆红萼，流水长青苔。",
            "逋客殊未去，芳时已再来。非关恋春草，自是欲裴回。"
        ],
        "notes": [
            ""
        ],
        "volume": "卷八百零九",
        "no#": 17
    },
    {
        "title": "留别忠州故人",
        "author": "灵一",
        "biography": "",
        "paragraphs": [
            "一身无定处，万里独销魂。芳草迷归路，春流滴泪痕。",
            "几时休旅食，何夜宿江村。欲识相思苦，空山啼暮猿。"
        ],
        "notes": [
            ""
        ],
        "volume": "卷八百零九",
        "no#": 18
    },
    {
        "title": "送别",
        "author": "灵一",
        "biography": "",
        "paragraphs": [
            "凭高莫送远，看欲断归心。别恨啼猿苦，相思流水深。",
            "翠云南涧影，丹桂晚山阴。若未来双鹄，辽城何更寻。"
        ],
        "notes": [
            ""
        ],
        "volume": "卷八百零九",
        "no#": 19
    },
    {
        "title": "送冽寺主之京迎禅和尚",
        "author": "灵一",
        "biography": "",
        "paragraphs": [
            "禅门居此地，瞻望在虚空。水国月未上，苍生如梦中。",
            "上人知机士，瓶锡慰樊笼。彼土诸梵众，嗟君扬道风。"
        ],
        "notes": [
            ""
        ],
        "volume": "卷八百零九",
        "no#": 20
    },
    {
        "title": "送王法师之西川",
        "author": "灵一",
        "biography": "",
        "paragraphs": [
            "旅游无近远，要自别魂销。官柳乡愁乱，春山客路遥。",
            "伴行芳草远，缘兴野花飘。计日功成后，还将辅圣朝。"
        ],
        "notes": [
            ""
        ],
        "volume": "卷八百零九",
        "no#": 21
    },
    {
        "title": "送范律师往果州",
        "author": "灵一",
        "biography": "",
        "paragraphs": [
            "终南千古后，独尔继卿名。离障非今日，修因是几生。",
            "乱峰寒影暮，深涧野流清。远客归心苦，难为此别情。"
        ],
        "notes": [
            ""
        ],
        "volume": "卷八百零九",
        "no#": 22
    },
    {
        "title": "送明素上人归楚觐省",
        "author": "灵一",
        "biography": "",
        "paragraphs": [
            "能将疏懒背时人，不厌孤萍任此身。江上昔年同出处，",
            "前路倍怜多胜事，到家知庆彩衣新。"
        ],
        "notes": [
            ""
        ],
        "volume": "卷八百零九",
        "no#": 23
    },
    {
        "title": "项王庙",
        "author": "灵一",
        "biography": "",
        "paragraphs": [
            "缅想咸阳事可嗟，楚歌哀怨思无涯。八千子弟归何处，",
            "拔山力尽乌江水，今日悠悠空浪花。"
        ],
        "notes": [
            ""
        ],
        "volume": "卷八百零九",
        "no#": 24
    },
    {
        "title": "酬陈明府舟中见赠",
        "author": "灵一",
        "biography": "",
        "paragraphs": [
            "长溪通夜静，素舸与人闲。月影沈秋水，风声落暮山。",
            "稻花千顷外，莲叶两河间。陶令多真意，相思一解颜。"
        ],
        "notes": [
            ""
        ],
        "volume": "卷八百零九",
        "no#": 25
    },
    {
        "title": "题东兰若",
        "author": "灵一",
        "biography": "",
        "paragraphs": [
            "上人禅室路裴回，万木清阴向日开。寒竹影侵行径石，",
            "更惜片阳谈妙理，归时莫待暝钟催。"
        ],
        "notes": [
            ""
        ],
        "volume": "卷八百零九",
        "no#": 26
    },
    {
        "title": "送朱放",
        "author": "灵一",
        "biography": "",
        "paragraphs": [
            "苦见人间世，思归洞里天。纵令山鸟语，不废野人眠。"
        ],
        "notes": [
            ""
        ],
        "volume": "卷八百零九",
        "no#": 27
    },
    {
        "title": "归岑山过惟审上人别业",
        "author": "灵一",
        "biography": "",
        "paragraphs": [
            "禅客无心忆薜萝，自然行径向山多。",
            "知君欲问人间事，始与浮云共一过。"
        ],
        "notes": [
            ""
        ],
        "volume": "卷八百零九",
        "no#": 28
    },
    {
        "title": "于潜道中呈元八处士",
        "author": "灵一",
        "biography": "",
        "paragraphs": [
            "苕水滩行浅，潜州路渐深。参差远岫色，迢递野人心。",
            "冻涧冰难释，秋山日易阴。不知天目下，何处是云林。"
        ],
        "notes": [
            ""
        ],
        "volume": "卷八百零九",
        "no#": 29
    },
    {
        "title": "送殷判官归上都",
        "author": "灵一",
        "biography": "",
        "paragraphs": [
            "漾舟云路客，来过夕阳时。向背堪遗恨，逢迎宿未期。",
            "水容愁暮急，花影动春迟。别后王孙草，青青入梦思。"
        ],
        "notes": [
            ""
        ],
        "volume": "卷八百零九",
        "no#": 30
    },
    {
        "title": "赠别皇甫曾",
        "author": "灵一",
        "biography": "",
        "paragraphs": [
            "幽人从远岳，过客爱春山。高驾能相送，孤游且未还。",
            "紫苔封井石，绿竹掩柴关。若到云峰外，齐心去住间。"
        ],
        "notes": [
            ""
        ],
        "volume": "卷八百零九",
        "no#": 31
    },
    {
        "title": "送陈允初卜居麻园",
        "author": "灵一",
        "biography": "",
        "paragraphs": [
            "欲向麻源隐，能寻谢客踪。空山几千里，幽谷第三重。",
            "茅宇宁须葺，荷衣不待缝。因君见往事，为我谢乔松。"
        ],
        "notes": [
            ""
        ],
        "volume": "卷八百零九",
        "no#": 32
    },
    {
        "title": "秋题刘逸人林泉",
        "author": "灵一",
        "biography": "",
        "paragraphs": [
            "凉飙乱黄叶，迟客橘阴清。萝径封行迹，云门闭野情。",
            "零林秋露响，穿竹暮烟轻。莫恋幽栖地，怀安却败名。"
        ],
        "notes": [
            ""
        ],
        "volume": "卷八百零九",
        "no#": 33
    },
    {
        "title": "自大林与韩明府归郭中精舍",
        "author": "灵一",
        "biography": "",
        "paragraphs": [
            "野客同舟楫，相携复一归。孤烟生暮景，远岫带春晖。",
            "不道还山是，谁云向郭非。禅门有通隐，喧寂共忘机。"
        ],
        "notes": [
            ""
        ],
        "volume": "卷八百零九",
        "no#": 34
    },
    {
        "title": "同使君宿大梁驿",
        "author": "灵一",
        "biography": "",
        "paragraphs": [
            "旌旗江上出，花外卷帘空。夜色临城月，春寒度水风。",
            "虽然行李别，且喜语音同。若问匡庐事，终身愧远公。"
        ],
        "notes": [
            ""
        ],
        "volume": "卷八百零九",
        "no#": 35
    },
    {
        "title": "题黄公陶翰别业",
        "author": "灵一",
        "biography": "",
        "paragraphs": [
            "闻说花源堪避秦，幽寻数月不逢人。烟霞洞里无鸡犬，",
            "醉卧白云闲入梦，不知何物是吾身。"
        ],
        "notes": [
            ""
        ],
        "volume": "卷八百零九",
        "no#": 36
    },
    {
        "title": "哭卫尚书",
        "author": "灵一",
        "biography": "",
        "paragraphs": [
            "画戟重门楚水阴，天涯欲暮共伤心。南荆双戟痕犹在，",
            "有路茫茫向谁问，感君空有泪沾襟。"
        ],
        "notes": [
            ""
        ],
        "volume": "卷八百零九",
        "no#": 37
    },
    {
        "title": "赠灵澈禅师",
        "author": "灵一",
        "biography": "",
        "paragraphs": [
            "禅师来往翠微间，万里千峰到剡山。",
            "何时共到天台里，身与浮云处处闲。"
        ],
        "notes": [
            ""
        ],
        "volume": "卷八百零九",
        "no#": 38
    },
    {
        "title": "将出宜丰寺留题山房",
        "author": "灵一",
        "biography": "",
        "paragraphs": [
            "池上莲荷不自开，山中流水偶然来。",
            "若言聚散定由我，未是回时那得回。"
        ],
        "notes": [
            ""
        ],
        "volume": "卷八百零九",
        "no#": 39
    },
    {
        "title": "妙乐观",
        "author": "灵一",
        "biography": "",
        "paragraphs": [
            "王乔所居空山观，白云至今凝不散。坛场月路几千年，",
            "忽见一人檠茶碗，𥮾花昨夜风吹满。自言家处在东坡，"
        ],
        "notes": [
            ""
        ],
        "volume": "卷八百零九",
        "no#": 40
    },
    {
        "title": "与元居士青山潭饮茶",
        "author": "灵一",
        "biography": "",
        "paragraphs": [
            "野泉烟火白云间，坐饮香茶爱此山。",
            "岩下维舟不忍去，青溪流水暮潺潺。"
        ],
        "notes": [
            ""
        ],
        "volume": "卷八百零九",
        "no#": 41
    },
    {
        "title": "送人得荡子归倡妇",
        "author": "灵一",
        "biography": "",
        "paragraphs": [
            "垂涕凭回信，为语柳园人。情知独难守，又是一阳春。"
        ],
        "notes": [
            ""
        ],
        "volume": "卷八百零九",
        "no#": 42
    },
    {
        "title": "句",
        "author": "灵一",
        "biography": "",
        "paragraphs": [
            "滤泉侵月起，扫径避虫行。"
        ],
        "notes": [
            ""
        ],
        "volume": "卷八百零九",
        "no#": 43
    }
]