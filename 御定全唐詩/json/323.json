[
    {
        "title": "奉送韦起居老舅百日假满归嵩阳旧居",
        "author": "权德舆",
        "biography": "",
        "paragraphs": [
            "威凤翔紫气，孤云出寥天。奇采与幽姿，缥缈皆自然。",
            "尝闻陶唐氏，亦有巢由全。以此耸风俗，岂必效羁牵。",
            "大君遂群方，左史蹈前贤。振衣去朝市，赐告归林泉。",
            "滑和固难久，循性得所便。有名皆畏途，无事乃真筌。",
            "旧壑穷杳窕，新潭漾沦涟。岩花落又开，山月缺复圆。",
            "轻策逗萝径，幅巾凌翠烟。机闲鱼鸟狎，体和芝术鲜。",
            "四皓本违难，二疏犹待年。况今寰海清，复此鬓发玄。",
            "顾惭缨上尘，未绝区中缘。齐竽终自退，心寄嵩峰巅。"
        ],
        "notes": [
            ""
        ],
        "volume": "卷三百二十三",
        "no#": 1
    },
    {
        "title": "奉送孔十兄宾客承恩致政归东都旧居",
        "author": "权德舆",
        "biography": "",
        "paragraphs": [
            "达人旷迹通出处，每忆安居旧山去。乞身已见抗疏频，",
            "南史编年著盛名，东朝侍讲常虚伫。角巾华发忽自遂，",
            "归路依依童稚乐，都门蔼蔼壶觞举。能将此道助皇风，"
        ],
        "notes": [
            ""
        ],
        "volume": "卷三百二十三",
        "no#": 2
    },
    {
        "title": "送密秀才吏部驳放后归蜀，应崔大理序",
        "author": "权德舆",
        "biography": "",
        "paragraphs": [
            "蜀国本多士，雄文似相如。之子西南秀，名在贤能书。",
            "薄禄且未及，故山念归欤。迢迢三千里，返驾一羸车。",
            "玉垒长路尽，锦江春物余。此行无愠色，知尔恋林庐。"
        ],
        "notes": [
            ""
        ],
        "volume": "卷三百二十三",
        "no#": 3
    },
    {
        "title": "送袁中丞持节册南诏五韵",
        "author": "权德舆",
        "biography": "",
        "paragraphs": [
            "西南使星去，远彻通朝聘。烟雨僰道深，麾幢汉仪盛。",
            "途轻五尺险，水爱双流净。上国洽恩波，外臣遵礼命。",
            "离堂驻驺驭，且尽樽中圣。"
        ],
        "notes": [
            ""
        ],
        "volume": "卷三百二十三",
        "no#": 4
    },
    {
        "title": "人日送房二十六侍御归越",
        "author": "权德舆",
        "biography": "",
        "paragraphs": [
            "驿骑归时骢马蹄，莲花府映若邪溪。",
            "帝城人日风光早，不惜离堂醉似泥。"
        ],
        "notes": [
            ""
        ],
        "volume": "卷三百二十三",
        "no#": 5
    },
    {
        "title": "送张阁老中丞持节册吊回鹘",
        "author": "权德舆",
        "biography": "",
        "paragraphs": [
            "旌旆翩翩拥汉官，君行常得远人欢。分职南台知礼重，",
            "欲散别离唯有醉，暂烦宾从驻征鞍。"
        ],
        "notes": [
            ""
        ],
        "volume": "卷三百二十三",
        "no#": 6
    },
    {
        "title": "送二十叔赴任余杭尉",
        "author": "权德舆",
        "biography": "",
        "paragraphs": [
            "拜首直城阴，樽开意不任。梅仙归剧县，阮巷奏离琴。",
            "春草吴门绿，秋涛浙水深。十年曾旅寓，应惬宦游心。"
        ],
        "notes": [
            ""
        ],
        "volume": "卷三百二十三",
        "no#": 7
    },
    {
        "title": "春送十四叔赴任渝州录事绝句",
        "author": "权德舆",
        "biography": "",
        "paragraphs": [
            "随牒忽离南北巷，解巾都吏有清风。",
            "巴城锁印六联静，尽日闲谣廨署中。"
        ],
        "notes": [
            ""
        ],
        "volume": "卷三百二十三",
        "no#": 8
    },
    {
        "title": "送韦十二丈赴襄城令三韵",
        "author": "权德舆",
        "biography": "",
        "paragraphs": [
            "留连出关骑，斟酌临岐酒。旧业传一经，新官栽五柳。",
            "去去望行尘，青门重回首。"
        ],
        "notes": [
            ""
        ],
        "volume": "卷三百二十三",
        "no#": 9
    },
    {
        "title": "送薛十九丈授将作主簿，分司东都，赋得春草",
        "author": "权德舆",
        "biography": "",
        "paragraphs": [
            "芊芊远郊外，杳杳春岩曲。愁处映微波，望中连净绿。",
            "日暮藉离觞，折芳心断续。"
        ],
        "notes": [
            ""
        ],
        "volume": "卷三百二十三",
        "no#": 10
    },
    {
        "title": "送正字十九兄归江东醉后绝句",
        "author": "权德舆",
        "biography": "",
        "paragraphs": [
            "命驾相思不为名，春风归骑出关程。",
            "离堂莫起临岐叹，文举终当荐祢衡。"
        ],
        "notes": [
            ""
        ],
        "volume": "卷三百二十三",
        "no#": 11
    },
    {
        "title": "送张詹事致政归嵩山旧隐",
        "author": "权德舆",
        "biography": "",
        "paragraphs": [
            "解龟辞汉庭，却忆少微星。直指常持宪，平反更恤刑。",
            "闲思紫芝侣，归卧白云扃。明诏优筋力，安车适性灵。",
            "群公来蔼蔼，独鹤去冥冥。想到挥金处，嵩吟枕上青。"
        ],
        "notes": [
            ""
        ],
        "volume": "卷三百二十三",
        "no#": 12
    },
    {
        "title": "送许著作分司东都",
        "author": "权德舆",
        "biography": "",
        "paragraphs": [
            "月旦继平舆，风流仕石渠。分曹向瀍洛，守职正图书。",
            "棣萼荣相映，琼枝色不如。宾朋争漉酒，徒御侍巾车。",
            "异日始离抱，维思烹鲤鱼。"
        ],
        "notes": [
            ""
        ],
        "volume": "卷三百二十三",
        "no#": 13
    },
    {
        "title": "送少清赴润州参军，因思练旧居",
        "author": "权德舆",
        "biography": "",
        "paragraphs": [
            "二纪乐箪瓢，烟霞暮与朝。因君宦游去，记得春江潮。",
            "远别更搔首，初官方折腰。青门望离袂，魂为阿连销。"
        ],
        "notes": [
            ""
        ],
        "volume": "卷三百二十三",
        "no#": 14
    },
    {
        "title": "送浚上人归扬州禅智寺",
        "author": "权德舆",
        "biography": "",
        "paragraphs": [
            "蠹露宗通法已传，麻衣筇杖去悠然。",
            "扬州后学应相待，遥想幡花古寺前。"
        ],
        "notes": [
            ""
        ],
        "volume": "卷三百二十三",
        "no#": 15
    },
    {
        "title": "献岁送李十兄赴黔中酒后绝句",
        "author": "权德舆",
        "biography": "",
        "paragraphs": [
            "一樽岁酒且留欢，三峡黔江去路难。",
            "志士感恩无远近，异时应戴惠文冠。"
        ],
        "notes": [
            ""
        ],
        "volume": "卷三百二十三",
        "no#": 16
    },
    {
        "title": "送张仆射朝见毕归镇",
        "author": "权德舆",
        "biography": "",
        "paragraphs": [
            "青光照目青门曙，玉勒雕戈拥驺驭。东方连帅南阳公，",
            "共看三接欲为霖，却念百城同望岁。双旌去去恋储胥，"
        ],
        "notes": [
            ""
        ],
        "volume": "卷三百二十三",
        "no#": 17
    },
    {
        "title": "送韦行军员外赴河阳",
        "author": "权德舆",
        "biography": "",
        "paragraphs": [
            "五代武弁侍明光，辍佐中权拜外郎。记事还同楚倚相，",
            "三城晓角启轩门，一县繁花照莲府。上略儒风并者稀，"
        ],
        "notes": [
            ""
        ],
        "volume": "卷三百二十三",
        "no#": 18
    },
    {
        "title": "送韦中丞奉使新罗",
        "author": "权德舆",
        "biography": "",
        "paragraphs": [
            "淳化洽声明，殊方均惠养。计书重译至，锡命双旌往。",
            "星辞北极远，水泛东溟广。斗柄辨宵程，天琛宜昼赏。",
            "孤光洲岛迥，净绿烟霞敞。展礼盛宾徒，交欢觌君长。",
            "经途劳视听，怆别萦梦想。延颈旬岁期，新恩在归鞅。"
        ],
        "notes": [
            ""
        ],
        "volume": "卷三百二十三",
        "no#": 19
    },
    {
        "title": "送从翁赴任长子县令",
        "author": "权德舆",
        "biography": "",
        "paragraphs": [
            "家风本巨儒，吏职化双凫。启事才方惬，临人政自殊。",
            "地雄韩上党，秩比鲁中都。拜首春郊夕，离杯莫向隅。"
        ],
        "notes": [
            ""
        ],
        "volume": "卷三百二十三",
        "no#": 20
    },
    {
        "title": "送从弟广东归绝句",
        "author": "权德舆",
        "biography": "",
        "paragraphs": [
            "夏云如火铄晨辉，款段羸车整素衣。",
            "知尔业成还出谷，今朝莫怆断行飞。"
        ],
        "notes": [
            ""
        ],
        "volume": "卷三百二十三",
        "no#": 21
    },
    {
        "title": "送王炼师赴王屋洞",
        "author": "权德舆",
        "biography": "",
        "paragraphs": [
            "稔岁在芝田，归程入洞天。白云辞上国，青鸟会群仙。",
            "自以棋销日，宁资药驻年。相看话离合，风驭忽泠然。"
        ],
        "notes": [
            ""
        ],
        "volume": "卷三百二十三",
        "no#": 22
    },
    {
        "title": "送薛温州",
        "author": "权德舆",
        "biography": "",
        "paragraphs": [
            "昨日馈连营，今来刺列城。方期建礼直，忽访永嘉程。",
            "郡内裁诗暇，楼中迟客情。凭君减千骑，莫遣海鸥惊。"
        ],
        "notes": [
            ""
        ],
        "volume": "卷三百二十三",
        "no#": 23
    },
    {
        "title": "送黔中裴中丞阁老赴任",
        "author": "权德舆",
        "biography": "",
        "paragraphs": [
            "五谏留中禁，双旌辍上才。内臣持凤诏，天厩锡龙媒。",
            "宴语暌兰室，辉荣亚柏台。怀黄宜命服，举白叹离杯。",
            "景霁山川迥，风清雾露开。辰溪分浩淼，僰道接萦回。",
            "胜理环中得，殊琛徼外来。行看旬岁诏，传庆在公台。"
        ],
        "notes": [
            ""
        ],
        "volume": "卷三百二十三",
        "no#": 24
    },
    {
        "title": "送崔谕德致政东归",
        "author": "权德舆",
        "biography": "",
        "paragraphs": [
            "天子坐法宫，诏书下江东。懿此嘉遁士，蒲车赴丘中。",
            "褐衣入承明，朴略多古风。直道侍太子，昌言沃宸聪。",
            "岩居四十年，心与鸥鸟同。一朝受恩泽，自说如池龙。",
            "乞骸归故山，累疏明深衷。大君不夺志，命锡忽以崇。",
            "旭旦出国门，轻装若秋蓬。家依白云峤，手植丹桂丛。",
            "竹斋引寒泉，霞月相玲珑。旷然解赤绶，去逐冥冥鸿。"
        ],
        "notes": [
            ""
        ],
        "volume": "卷三百二十三",
        "no#": 25
    },
    {
        "title": "送三十叔赴任晋陵",
        "author": "权德舆",
        "biography": "",
        "paragraphs": [
            "春云结暮阴，侍坐捧离襟。黄绶轻装去，青门芳草深。",
            "十年尘右职，三径寄遐心。便道停桡处，应过旧竹林。"
        ],
        "notes": [
            ""
        ],
        "volume": "卷三百二十三",
        "no#": 26
    },
    {
        "title": "送安南裴都护",
        "author": "权德舆",
        "biography": "",
        "paragraphs": [
            "忽佩交州印，初辞列宿文。莫言方任远，且贵主忧分。",
            "迥转朱鸢路，连飞翠羽群。戈船航涨海，旌旆卷炎云。",
            "绝徼褰帷识，名香夹毂焚。怀来通北户，长养洽南熏。",
            "暂叹同心阻，行看异绩闻。归时无所欲，薏苡或烦君。"
        ],
        "notes": [
            ""
        ],
        "volume": "卷三百二十三",
        "no#": 27
    },
    {
        "title": "送别沅泛",
        "author": "权德舆",
        "biography": "",
        "paragraphs": [
            "念尔强学殖，非贯早从师。温温禀义方，慥慥习书诗。",
            "计偕来上国，宴喜方怡怡。经术既修明，艺文亦葳蕤。",
            "伊予谅无取，琐质荷洪慈。偶来贰仪曹，量力何可支。",
            "废业固相受，避嫌诚自私。徇吾刺促心，婉尔康庄姿。",
            "古人贵直道，内讼乖坦夷。用兹处大官，无乃玷清时。",
            "羸车出门去，怅望交涕洟。琢磨贵分阴，岁月若飙驰。",
            "千里起足下，丰年系镃dQ。苟令志气坚，伫见缨佩随。",
            "斑斓五彩服，前路春物熙。旧游忆江南，环堵留蓬茨。",
            "湖水白于练，莼羹细若丝。别来十三年，梦寐时见之。",
            "宠荣忽逾量，荏苒不自知。晨兴愧华簪，止足为灵龟。",
            "遐路各自爱，大来行可期。青冥在目前，努力调羽仪。"
        ],
        "notes": [
            ""
        ],
        "volume": "卷三百二十三",
        "no#": 28
    },
    {
        "title": "送张曹长工部大夫奉使西番",
        "author": "权德舆",
        "biography": "",
        "paragraphs": [
            "殊邻复露同，奉使小司空。西候车徒出，南台节印雄。",
            "吊祠将渥命，导驿畅皇风。故地山河在，新恩玉帛通。",
            "塞云凝废垒，关月照惊蓬。青史书归日，翻轻五利功。"
        ],
        "notes": [
            ""
        ],
        "volume": "卷三百二十三",
        "no#": 29
    },
    {
        "title": "九华观宴饯崔十七叔判官赴义武幕兼呈书记萧校书",
        "author": "权德舆",
        "biography": "",
        "paragraphs": [
            "炎光三伏昼，洞府宜幽步。宿雨润芝田，鲜风摇桂树。",
            "阴阴台殿敞，靡靡轩车驻。晚酌临水清，晨装出关路。",
            "偏荣本郡辟，倍感元臣遇。记室有门人，因君达书素。"
        ],
        "notes": [
            ""
        ],
        "volume": "卷三百二十三",
        "no#": 30
    },
    {
        "title": "送文畅上人东游",
        "author": "权德舆",
        "biography": "",
        "paragraphs": [
            "桑门许辩才，外学接宗雷。护法麻衣净，翻经贝叶开。",
            "宗通知不染，妄想自堪哀。或结西方社，师游早晚回。"
        ],
        "notes": [
            ""
        ],
        "volume": "卷三百二十三",
        "no#": 31
    },
    {
        "title": "送灵武范司空",
        "author": "权德舆",
        "biography": "",
        "paragraphs": [
            "上略在安边，吴钩结束鲜。三公临右地，七萃拥中坚。",
            "旧垒销烽火，新营辨井泉。伐谋师以律，贾勇士争先。",
            "塞迥晴看月，沙平远际天。荣熏知屈指，应在盛秋前。"
        ],
        "notes": [
            ""
        ],
        "volume": "卷三百二十三",
        "no#": 32
    },
    {
        "title": "送商州杜中丞赴任",
        "author": "权德舆",
        "biography": "",
        "paragraphs": [
            "安康地里接商于，帝命专城总赋舆。夕拜忽辞青琐闼，",
            "绮皓清风千古在，因君一为谢岩居。"
        ],
        "notes": [
            ""
        ],
        "volume": "卷三百二十三",
        "no#": 33
    },
    {
        "title": "送殷卿罢举归淮南旧居",
        "author": "权德舆",
        "biography": "",
        "paragraphs": [
            "计偕十上竟无成，忽忆岩居便独行。志业尝探绝编义，",
            "惆怅中年群从少，相看欲别倍关情。"
        ],
        "notes": [
            ""
        ],
        "volume": "卷三百二十三",
        "no#": 34
    }
]