[
    {
        "title": "哭长孙侍御",
        "author": "杜甫",
        "biography": "",
        "paragraphs": [
            "道为谋书重，名因赋颂雄。礼闱曾擢桂，宪府旧乘骢。",
            "流水生涯尽，浮云世事空。唯余旧台柏，萧瑟九原中。"
        ],
        "notes": [
            ""
        ],
        "volume": "卷二百三十四",
        "no#": 1
    },
    {
        "title": "虢国夫人",
        "author": "杜甫",
        "biography": "",
        "paragraphs": [
            "虢国夫人承主恩，平明上马入宫门。",
            "却嫌脂粉涴颜色，澹扫蛾眉朝至尊。"
        ],
        "notes": [
            ""
        ],
        "volume": "卷二百三十四",
        "no#": 2
    },
    {
        "title": "军中醉饮寄沈八、刘叟",
        "author": "杜甫",
        "biography": "",
        "paragraphs": [
            "酒渴爱江清，余甘漱晚汀。软沙欹坐稳，冷石醉眠醒。",
            "野膳随行帐，华音发从伶。数杯君不见，醉已遣沉冥。"
        ],
        "notes": [
            ""
        ],
        "volume": "卷二百三十四",
        "no#": 3
    },
    {
        "title": "杜鹃行",
        "author": "杜甫",
        "biography": "",
        "paragraphs": [
            "古时杜宇称望帝，魂作杜鹃何微细。跳枝窜叶树木中，",
            "隳形不敢栖华屋，短翮唯愿巢深丛。穿皮啄朽觜欲秃，",
            "声音咽咽如有谓，号啼略与婴儿同。口干垂血转迫促，"
        ],
        "notes": [
            ""
        ],
        "volume": "卷二百三十四",
        "no#": 4
    },
    {
        "title": "闻惠二过东溪特一送",
        "author": "杜甫",
        "biography": "",
        "paragraphs": [
            "惠子白驹瘦，归溪唯病身。皇天无老眼，空谷滞斯人。",
            "崖蜜松花熟，山杯竹叶新。柴门了无事，黄绮未称臣。"
        ],
        "notes": [
            ""
        ],
        "volume": "卷二百三十四",
        "no#": 5
    },
    {
        "title": "舟泛洞庭",
        "author": "杜甫",
        "biography": "",
        "paragraphs": [
            "蛟室围青草，龙堆拥白沙。护江盘古木，迎棹舞神鸦。",
            "破浪南风正，收帆畏日斜。云山千万叠，底处上仙槎。"
        ],
        "notes": [
            ""
        ],
        "volume": "卷二百三十四",
        "no#": 6
    },
    {
        "title": "李盐铁二首",
        "author": "杜甫",
        "biography": "",
        "paragraphs": [
            "落叶春风起，高城烟雾开。杂花分户映，娇燕入簷回。",
            "一见能倾产，虚怀只爱才。盐官虽绊骥，名是汉庭来。"
        ],
        "notes": [
            ""
        ],
        "volume": "卷二百三十四",
        "no#": 7
    },
    {
        "title": "长吟",
        "author": "杜甫",
        "biography": "",
        "paragraphs": [
            "江渚翻鸥戏，官桥带柳阴。江飞竞渡日，草见蹋春心。",
            "已拨形骸累，真为烂漫深。赋诗歌句稳，不免自长吟。"
        ],
        "notes": [
            ""
        ],
        "volume": "卷二百三十四",
        "no#": 8
    },
    {
        "title": "绝句九首",
        "author": "杜甫",
        "biography": "",
        "paragraphs": [
            "闻道巴山里，春船正好行。都将百年兴，一望九江城。",
            "水槛温江口，茅堂石笋西。移船先主庙，洗药浣沙溪。",
            "设道春来好，狂风大放颠。吹花随水去，翻却钓鱼船。"
        ],
        "notes": [
            ""
        ],
        "volume": "卷二百三十四",
        "no#": 9
    },
    {
        "title": "瞿唐怀古",
        "author": "杜甫",
        "biography": "",
        "paragraphs": [
            "西南万壑注，勍敌两崖开。地与山根裂，江从月窟来。",
            "削成当白帝，空曲隐阳台。疏凿功虽美，陶钧力大哉。"
        ],
        "notes": [
            ""
        ],
        "volume": "卷二百三十四",
        "no#": 10
    },
    {
        "title": "送司马入京",
        "author": "杜甫",
        "biography": "",
        "paragraphs": [
            "群盗至今日，先朝忝从臣。叹君能恋主，久客羡归秦。",
            "黄阁长司谏，丹墀有故人。向来论社稷，为话涕沾巾。"
        ],
        "notes": [
            ""
        ],
        "volume": "卷二百三十四",
        "no#": 11
    },
    {
        "title": "惜别行送刘仆射判官",
        "author": "杜甫",
        "biography": "",
        "paragraphs": [
            "闻道南行市骏马，不限匹数军中须。襄阳幕府天下异，",
            "而今西北自反胡，骐驎荡尽一匹无。龙媒真种在帝都，",
            "江湖凡马多憔悴，衣冠往往乘蹇驴。梁公富贵于身疏，",
            "以兹报主寸心赤，气却西戎回北狄。罗网群马籍马多，",
            "杜陵老翁秋系船，扶病相识长沙驿。强梳白发提胡卢，",
            "当杯对客忍流涕，君不觉老夫神内伤。"
        ],
        "notes": [
            ""
        ],
        "volume": "卷二百三十四",
        "no#": 12
    },
    {
        "title": "呀鹘行",
        "author": "杜甫",
        "biography": "",
        "paragraphs": [
            "病鹘孤飞俗眼丑，每夜江边宿衰柳。清秋落日已侧身，",
            "强神迷复皂雕前，俊才早在苍鹰上。风涛飒飒寒山阴，"
        ],
        "notes": [
            ""
        ],
        "volume": "卷二百三十四",
        "no#": 13
    },
    {
        "title": "狂歌行，赠四兄",
        "author": "杜甫",
        "biography": "",
        "paragraphs": [
            "与兄行年校一岁，贤者是兄愚者弟。兄将富贵等浮云，",
            "公卿朱门未开锁，我曹已到肩相齐。吾兄睡稳方舒膝，",
            "今年思我来嘉州。嘉州酒重花绕楼。楼头吃酒楼下卧，",
            "幅巾鞶带不挂身，头脂足垢何曾洗。吾兄吾兄巢许伦，"
        ],
        "notes": [
            ""
        ],
        "volume": "卷二百三十四",
        "no#": 14
    },
    {
        "title": "逃难",
        "author": "杜甫",
        "biography": "",
        "paragraphs": [
            "五十头白翁，南北逃世难。疏布缠枯骨，奔走苦不暖。",
            "已衰病方入，四海一涂炭。乾坤万里内，莫见容身畔。",
            "妻孥复随我，回首共悲叹。故国莽丘墟，邻里各分散。",
            "归路从此迷，涕尽湘江岸。"
        ],
        "notes": [
            ""
        ],
        "volume": "卷二百三十四",
        "no#": 15
    },
    {
        "title": "寄高适",
        "author": "杜甫",
        "biography": "",
        "paragraphs": [
            "楚隔乾坤远，难招病客魂。诗名惟我共，世事与谁论。",
            "北阙更新主，南星落故园。定知相见日，烂漫倒芳尊。"
        ],
        "notes": [
            ""
        ],
        "volume": "卷二百三十四",
        "no#": 16
    },
    {
        "title": "送灵州李判官",
        "author": "杜甫",
        "biography": "",
        "paragraphs": [
            "犬戎腥四海，回首一茫茫。血战乾坤赤，氛迷日月黄。",
            "将军专策略，幕府盛材良。近贺中兴主，神兵动朔方。"
        ],
        "notes": [
            ""
        ],
        "volume": "卷二百三十四",
        "no#": 17
    },
    {
        "title": "与严二郎奉礼别",
        "author": "杜甫",
        "biography": "",
        "paragraphs": [
            "别君谁暖眼，将老病缠身。出涕同斜日，临风看去尘。",
            "商歌还入夜，巴俗自为邻。尚愧微躯在，遥闻盛礼新。",
            "山东群盗散，阙下受降频。诸将归应尽，题书报旅人。"
        ],
        "notes": [
            ""
        ],
        "volume": "卷二百三十四",
        "no#": 18
    },
    {
        "title": "巴西驿亭观江涨，呈窦使君二首",
        "author": "杜甫",
        "biography": "",
        "paragraphs": [
            "转惊波作怒，即恐岸随流。赖有杯中物，还同海上鸥。",
            "关心小剡县，傍眼见扬州。为接情人饮，朝来减半愁。",
            "向晚波微绿，连空岸脚青。日兼春有暮，愁与醉无醒。",
            "漂泊犹杯酒，踌躇此驿亭。相看万里外，同是一浮萍。"
        ],
        "notes": [
            ""
        ],
        "volume": "卷二百三十四",
        "no#": 19
    },
    {
        "title": "遣忧",
        "author": "杜甫",
        "biography": "",
        "paragraphs": [
            "乱离知又甚，消息苦难真。受谏无今日，临危忆古人。",
            "纷纷乘白马，攘攘著黄巾。隋氏留宫室，焚烧何太频。"
        ],
        "notes": [
            ""
        ],
        "volume": "卷二百三十四",
        "no#": 20
    },
    {
        "title": "早花",
        "author": "杜甫",
        "biography": "",
        "paragraphs": [
            "西京安稳未，不见一人来。腊日巴江曲，山花已自开。",
            "盈盈当雪杏，艳艳待春梅。直苦风尘暗，谁忧容鬓催。"
        ],
        "notes": [
            ""
        ],
        "volume": "卷二百三十四",
        "no#": 21
    },
    {
        "title": "巴山",
        "author": "杜甫",
        "biography": "",
        "paragraphs": [
            "巴山遇中使，云自峡城来。盗贼还奔突，乘舆恐未回。",
            "天寒邵伯树，地阔望仙台。狼狈风尘里，群臣安在哉。"
        ],
        "notes": [
            ""
        ],
        "volume": "卷二百三十四",
        "no#": 22
    },
    {
        "title": "收京",
        "author": "杜甫",
        "biography": "",
        "paragraphs": [
            "复道收京邑，兼闻杀犬戎。衣冠却扈从，车驾已还宫。",
            "克复成如此，安危在数公。莫令回首地，恸哭起悲风。"
        ],
        "notes": [
            ""
        ],
        "volume": "卷二百三十四",
        "no#": 23
    },
    {
        "title": "巴西闻收宫阙，送班司马入京",
        "author": "杜甫",
        "biography": "",
        "paragraphs": [
            "闻道收宗庙，鸣銮自陕归。倾都看黄屋，正殿引朱衣。",
            "剑外春天远，巴西敕使稀。念君经世乱，匹马向王畿。"
        ],
        "notes": [
            ""
        ],
        "volume": "卷二百三十四",
        "no#": 24
    },
    {
        "title": "花底",
        "author": "杜甫",
        "biography": "",
        "paragraphs": [
            "紫萼扶千蕊，黄须照万花。忽疑行暮雨，何事入朝霞。",
            "恐是潘安县，堪留卫玠车。深知好颜色，莫作委泥沙。"
        ],
        "notes": [
            ""
        ],
        "volume": "卷二百三十四",
        "no#": 25
    },
    {
        "title": "柳边",
        "author": "杜甫",
        "biography": "",
        "paragraphs": [
            "只道梅花发，那知柳亦新。枝枝总到地，叶叶自开春。",
            "紫燕时翻翼，黄鹂不露身。汉南应老尽，霸上远愁人。"
        ],
        "notes": [
            ""
        ],
        "volume": "卷二百三十四",
        "no#": 26
    },
    {
        "title": "送窦九归成都",
        "author": "杜甫",
        "biography": "",
        "paragraphs": [
            "文章亦不尽，窦子才纵横。非尔更苦节，何人符大名。",
            "读书云阁观，问绢锦官城。我有浣花竹，题诗须一行。"
        ],
        "notes": [
            ""
        ],
        "volume": "卷二百三十四",
        "no#": 27
    },
    {
        "title": "赠裴南部，闻袁判官自来欲有按问",
        "author": "杜甫",
        "biography": "",
        "paragraphs": [
            "尘满莱芜甑，堂横单父琴。人皆知饮水，公辈不偷金。",
            "梁狱书因上，秦台镜欲临。独醒时所嫉，群小谤能深。",
            "即出黄沙在，何须白发侵。使君传旧德，已见直绳心。"
        ],
        "notes": [
            ""
        ],
        "volume": "卷二百三十四",
        "no#": 28
    },
    {
        "title": "奉使崔都水翁下峡",
        "author": "杜甫",
        "biography": "",
        "paragraphs": [
            "无数涪江筏，鸣桡总发时。别离终不久，宗族忍相遗。",
            "白狗黄牛峡，朝云暮雨祠。所过频问讯，到日自题诗。"
        ],
        "notes": [
            ""
        ],
        "volume": "卷二百三十四",
        "no#": 29
    },
    {
        "title": "题郪县郭三十二明府茅屋壁",
        "author": "杜甫",
        "biography": "",
        "paragraphs": [
            "江头且系船，为尔独相怜。云散灌坛雨，春青彭泽田。",
            "频惊适小国，一拟问高天。别后巴东路，逢人问几贤。"
        ],
        "notes": [
            ""
        ],
        "volume": "卷二百三十四",
        "no#": 30
    },
    {
        "title": "遣闷戏呈路十九曹长",
        "author": "杜甫",
        "biography": "",
        "paragraphs": [
            "江浦雷声喧昨夜，春城雨色动微寒。黄鹂并坐交愁湿，",
            "惟吾最爱清狂客，百遍相看意未阑。"
        ],
        "notes": [
            ""
        ],
        "volume": "卷二百三十四",
        "no#": 31
    },
    {
        "title": "随章留后新亭会送诸君",
        "author": "杜甫",
        "biography": "",
        "paragraphs": [
            "新亭有高会，行子得良时。日动映江幕，风鸣排槛旗。",
            "绝荤终不改，劝酒欲无词。已堕岘山泪，因题零雨诗。"
        ],
        "notes": [
            ""
        ],
        "volume": "卷二百三十四",
        "no#": 32
    },
    {
        "title": "东津送韦讽摄阆州录事",
        "author": "杜甫",
        "biography": "",
        "paragraphs": [
            "闻说江山好，怜君吏隐兼。宠行舟远泛，怯别酒频添。",
            "推荐非承乏，操持必去嫌。他时如按县，不得慢陶潜。"
        ],
        "notes": [
            ""
        ],
        "volume": "卷二百三十四",
        "no#": 33
    },
    {
        "title": "客旧馆",
        "author": "杜甫",
        "biography": "",
        "paragraphs": [
            "陈迹随人事，初秋别此亭。重来梨叶赤，依旧竹林青。",
            "风幔何时卷，寒砧昨夜声。无由出江汉，愁绪月冥冥。"
        ],
        "notes": [
            ""
        ],
        "volume": "卷二百三十四",
        "no#": 34
    },
    {
        "title": "阆州奉送二十四舅使自京赴任青城",
        "author": "杜甫",
        "biography": "",
        "paragraphs": [
            "闻道王乔舄，名因太史传。如何碧鸡使，把诏紫微天。",
            "秦岭愁回马，涪江醉泛船。青城漫污杂，吾舅意凄然。"
        ],
        "notes": [
            ""
        ],
        "volume": "卷二百三十四",
        "no#": 35
    },
    {
        "title": "愁坐",
        "author": "杜甫",
        "biography": "",
        "paragraphs": [
            "高斋常见野，愁坐更临门。十月山寒重，孤城月水昏。",
            "葭萌氐种迥，左担犬戎存。终日忧奔走，归期未敢论。"
        ],
        "notes": [
            ""
        ],
        "volume": "卷二百三十四",
        "no#": 36
    },
    {
        "title": "陪郑公秋晚北池临眺",
        "author": "杜甫",
        "biography": "",
        "paragraphs": [
            "北池云水阔，华馆辟秋风。独鹤元依渚，衰荷且映空。",
            "采菱寒刺上，蹋藕野泥中。素楫分曹往，金盘小径通。",
            "萋萋露草碧，片片晚旗红。杯酒沾津吏，衣裳与钓翁。",
            "异方初艳菊，故里亦高桐。摇落关山思，淹留战伐功。",
            "严城殊未掩，清宴已知终。何补参卿事，欢娱到薄躬。"
        ],
        "notes": [
            ""
        ],
        "volume": "卷二百三十四",
        "no#": 37
    },
    {
        "title": "去蜀",
        "author": "杜甫",
        "biography": "",
        "paragraphs": [
            "五载客蜀郡，一年居梓州。如何关塞阻，转作潇湘游。",
            "世事已黄发，残生随白鸥。安危大臣在，不必泪长流。"
        ],
        "notes": [
            ""
        ],
        "volume": "卷二百三十四",
        "no#": 38
    },
    {
        "title": "放船",
        "author": "杜甫",
        "biography": "",
        "paragraphs": [
            "收帆下急水，卷幔逐回滩。江市戎戎暗，山云淰淰寒。",
            "村荒无径入，独鸟怪人看。已泊城楼底，何曾夜色阑。"
        ],
        "notes": [
            ""
        ],
        "volume": "卷二百三十四",
        "no#": 39
    },
    {
        "title": "哭台州郑司户苏少监",
        "author": "杜甫",
        "biography": "",
        "paragraphs": [
            "故旧谁怜我，平生郑与苏。存亡不重见，丧乱独前途。",
            "豪俊何人在，文章扫地无。羁游万里阔，凶问一年俱。",
            "白首中原上，清秋大海隅。夜台当北斗，泉路著东吴。",
            "得罪台州去，时危弃硕儒。移官蓬阁后，谷贵没潜夫。",
            "流恸嗟何及，衔冤有是夫。道消诗兴废，心息酒为徒。",
            "许与才虽薄，追随迹未拘。班扬名甚盛，嵇阮逸相须。",
            "会取君臣合，宁铨品命殊。贤良不必展，廊庙偶然趋。",
            "胜决风尘际，功安造化炉。从容拘旧学，惨澹閟阴符。",
            "摆落嫌疑久，哀伤志力输。俗依绵谷异，客对雪山孤。",
            "童稚思诸子，交朋列友于。情乖清酒送，望绝抚坟呼。",
            "疟病餐巴水，疮痍老蜀都。飘零迷哭处，天地日榛芜。"
        ],
        "notes": [
            ""
        ],
        "volume": "卷二百三十四",
        "no#": 40
    },
    {
        "title": "送王侍御往东川，放生池祖席",
        "author": "杜甫",
        "biography": "",
        "paragraphs": [
            "东川诗友合，此赠怯轻为。况复传宗近，空然惜别离。",
            "梅花交近野，草色向平池。倘忆江边卧，归期愿早知。"
        ],
        "notes": [
            ""
        ],
        "volume": "卷二百三十四",
        "no#": 41
    },
    {
        "title": "惠义寺送王少尹赴成都",
        "author": "杜甫",
        "biography": "",
        "paragraphs": [
            "苒苒谷中寺，娟娟林表峰。阑干上处远，结构坐来重。",
            "骑马行春径，衣冠起晚钟。云门青寂寂，此别惜相从。"
        ],
        "notes": [
            ""
        ],
        "volume": "卷二百三十四",
        "no#": 42
    },
    {
        "title": "避地",
        "author": "杜甫",
        "biography": "",
        "paragraphs": [
            "避地岁时晚，窜身筋骨劳。诗书遂墙壁，奴仆且旌旄。",
            "行在仅闻信，此生随所遭。神尧旧天下，会见出腥臊。"
        ],
        "notes": [
            ""
        ],
        "volume": "卷二百三十四",
        "no#": 43
    },
    {
        "title": "惠义寺园送辛员外",
        "author": "杜甫",
        "biography": "",
        "paragraphs": [
            "朱樱此日垂朱实，郭外谁家负郭田。",
            "万里相逢贪握手，高才却望足离筵。"
        ],
        "notes": [
            ""
        ],
        "volume": "卷二百三十四",
        "no#": 44
    },
    {
        "title": "又送",
        "author": "杜甫",
        "biography": "",
        "paragraphs": [
            "双峰寂寂对春台，万竹青青照客杯。细草留连侵坐软，",
            "直到绵州始分首，江边树里共谁来。"
        ],
        "notes": [
            ""
        ],
        "volume": "卷二百三十四",
        "no#": 45
    },
    {
        "title": "九日登梓州城",
        "author": "杜甫",
        "biography": "",
        "paragraphs": [
            "客心惊暮序，宾雁下襄州。共赏重阳节，言寻戏马游。",
            "湖风秋戍柳，江雨暗山楼。且酌东篱菊，聊祛南国愁。"
        ],
        "notes": [
            ""
        ],
        "volume": "卷二百三十四",
        "no#": 46
    },
    {
        "title": "阙题",
        "author": "杜甫",
        "biography": "",
        "paragraphs": [
            "三月雪连夜，未应伤物华。只缘春欲尽，留著伴梨花。"
        ],
        "notes": [
            ""
        ],
        "volume": "卷二百三十四",
        "no#": 47
    },
    {
        "title": "句",
        "author": "杜甫",
        "biography": "",
        "paragraphs": [
            "寒食少天气，东风多柳花。",
            "小桃知客意，春尽始开花。"
        ],
        "notes": [
            ""
        ],
        "volume": "卷二百三十四",
        "no#": 48
    }
]