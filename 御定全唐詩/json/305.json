[
    {
        "title": "登城楼作",
        "author": "陈翊",
        "biography": "",
        "paragraphs": [
            "井邑白云间，严城远带山。沙墟阴欲暮，郊色淡方闲。",
            "孤径回榕岸，层峦破枳关。寥寥分远望，暂得一开颜。"
        ],
        "notes": [
            ""
        ],
        "volume": "卷三百零五",
        "no#": 1
    },
    {
        "title": "宴柏台",
        "author": "陈翊",
        "biography": "",
        "paragraphs": [
            "华台陈桂席，密榭宴清真。柏叶犹霜气，桃花似汉津。",
            "青尊照深夕，绿绮映芳春。欲忆相逢后，无言岭海人。"
        ],
        "notes": [
            ""
        ],
        "volume": "卷三百零五",
        "no#": 2
    },
    {
        "title": "过马侍中亭",
        "author": "陈翊",
        "biography": "",
        "paragraphs": [
            "草色照双扉，轩车到客稀。苔衣香屐迹，花绶少尘飞。",
            "薄望怜池净，开畦爱雨肥。相过忘日昃，坐待白云归。"
        ],
        "notes": [
            ""
        ],
        "volume": "卷三百零五",
        "no#": 3
    },
    {
        "title": "寄邵校书楚苌",
        "author": "陈翊",
        "biography": "",
        "paragraphs": [
            "爱酒时称僻，高情自不凡。向人方白眼，违俗有青岩。",
            "云际开三径，烟中挂一帆。相期同岁晚，闲兴与松杉。"
        ],
        "notes": [
            ""
        ],
        "volume": "卷三百零五",
        "no#": 4
    },
    {
        "title": "龙池春草",
        "author": "陈翊",
        "biography": "",
        "paragraphs": [
            "青春光凤苑，细草遍龙池。曲渚交苹叶，回塘惹柳枝。",
            "因风初苒苒，覆岸欲离离。色带金堤静，阴连玉树移。",
            "日光浮靃靡，波影动参差。岂比生幽远，芳馨众不知。"
        ],
        "notes": [
            ""
        ],
        "volume": "卷三百零五",
        "no#": 5
    },
    {
        "title": "郊行示友人",
        "author": "陈翊",
        "biography": "",
        "paragraphs": [
            "水开长镜引诸峦，春洞花深落翠寒。",
            "醉向丝萝惊自醒，与君清耳听松湍。"
        ],
        "notes": [
            ""
        ],
        "volume": "卷三百零五",
        "no#": 6
    },
    {
        "title": "送别萧二",
        "author": "陈翊",
        "biography": "",
        "paragraphs": [
            "橘花香覆白苹洲，江引轻帆入远游。",
            "千里云天风雨夕，忆君不敢再登楼。"
        ],
        "notes": [
            ""
        ],
        "volume": "卷三百零五",
        "no#": 7
    },
    {
        "title": "游仙",
        "author": "刘复",
        "biography": "",
        "paragraphs": [
            "税驾倚扶桑，逍遥望九州。二老佐轩辕，移戈戮蚩尤。",
            "功成弃之去，乘龙上天游。天上见玉皇，寿与天地休。",
            "俯视昆仑宫，五城十二楼。王母何窈眇，玉质清且柔。",
            "扬袂折琼枝，寄我天东头。相思千万岁，大运浩悠悠。",
            "安用知吾道，日月不能周。寄音青鸟翼，谢尔碧海流。"
        ],
        "notes": [
            ""
        ],
        "volume": "卷三百零五",
        "no#": 8
    },
    {
        "title": "寺居清晨",
        "author": "刘复",
        "biography": "",
        "paragraphs": [
            "高枕对晓月，衣巾清且凉。露华朝未晞，滴沥含虚光。",
            "隔竹闻汲井，开扉见焚香。幽心感衰病，结念依法王。",
            "青冥早云飞，杳霭空鸟翔。此情皆有释，悠然知所忘。"
        ],
        "notes": [
            ""
        ],
        "volume": "卷三百零五",
        "no#": 9
    },
    {
        "title": "出东城",
        "author": "刘复",
        "biography": "",
        "paragraphs": [
            "步出东城门，独行已彷徨。伊洛泛清流，密林含朝阳。",
            "芳景虽可瞩，忧怀在中肠。人生几何时，苒苒随流光。",
            "愿得心所亲，尊酒坐高堂。一为浮沉隔，会合殊未央。",
            "双戏水中凫，和鸣自翱翔。我无此羽翼，安可以比方。"
        ],
        "notes": [
            ""
        ],
        "volume": "卷三百零五",
        "no#": 10
    },
    {
        "title": "经禁城",
        "author": "刘复",
        "biography": "",
        "paragraphs": [
            "日没路且长，游子欲涕零。荒城无人路，秋草飞寒萤。",
            "东南古丘墟，莽苍驰郊坰。黄云晦断岸，枯井临崩亭。",
            "昔人竟何之，穷泉独冥冥。苍苔没碑版，朽骨无精灵。",
            "俯仰寄世间，忽如流波萍。金石非汝寿，浮生等臊腥。",
            "不如学神仙，服食求丹经。"
        ],
        "notes": [
            ""
        ],
        "volume": "卷三百零五",
        "no#": 11
    },
    {
        "title": "出三城留别幕中三判官",
        "author": "刘复",
        "biography": "",
        "paragraphs": [
            "翔禽托高柯，倦客念主人。恩义有所知，四海同一身。",
            "况皆旷大姿，翰音见良辰。陈规佐武略，高视据要津。",
            "常愿投素诚，今果得所申。金罍列四座，广厦无氛尘。",
            "留连徂暑中，观望历数旬。河山险以固，士卒勇且仁。",
            "饬装去未归，相追越城闉。愧无青玉案，缄佩永不泯。"
        ],
        "notes": [
            ""
        ],
        "volume": "卷三百零五",
        "no#": 12
    },
    {
        "title": "送刘秀才南归",
        "author": "刘复",
        "biography": "",
        "paragraphs": [
            "鸟啼杨柳垂，此别千万里。古路入商山，春风生灞水。",
            "停车落日在，罢酒离人起。蓬户寄龙沙，送归情讵已。"
        ],
        "notes": [
            ""
        ],
        "volume": "卷三百零五",
        "no#": 13
    },
    {
        "title": "送王伦",
        "author": "刘复",
        "biography": "",
        "paragraphs": [
            "春江日未曛，楚客酣送君。翩翩孤黄鹤，万里沧洲云。",
            "四方各有志，岂得常顾群。山连巴湘远，水与荆吴分。",
            "清光日修阻，尺素安可论。相思寄梦寐，瑶草空氛氲。"
        ],
        "notes": [
            ""
        ],
        "volume": "卷三百零五",
        "no#": 14
    },
    {
        "title": "长相思",
        "author": "刘复",
        "biography": "",
        "paragraphs": [
            "长相思，在桂林，苍梧山远潇湘深。秋堂零泪倚金瑟，",
            "宁知一水不可渡，况复万山修且阻。彩丝织绮文双鸳，"
        ],
        "notes": [
            ""
        ],
        "volume": "卷三百零五",
        "no#": 15
    },
    {
        "title": "长歌行",
        "author": "刘复",
        "biography": "",
        "paragraphs": [
            "淮南木落秋云飞，楚宫商歌今正悲。青春白日不与我，",
            "三山海底无见期，百龄世间莫虚弃。",
            "君不见金城帝业汉家有，东制诸侯欲长久。",
            "奸雄窃命风尘昏，函谷重关不能守。龙蛇出没经两朝，"
        ],
        "notes": [
            ""
        ],
        "volume": "卷三百零五",
        "no#": 16
    },
    {
        "title": "春游曲",
        "author": "刘复",
        "biography": "",
        "paragraphs": [
            "春风戏狭斜，相见莫愁家。细酌蒲桃酒，娇歌玉树花。",
            "裁衫催白纻，迎客走朱车。不觉重城暮，争栖柳上鸦。"
        ],
        "notes": [
            ""
        ],
        "volume": "卷三百零五",
        "no#": 17
    },
    {
        "title": "杂曲",
        "author": "刘复",
        "biography": "",
        "paragraphs": [
            "宝剑饰文犀，当风似切泥。逢君感意气，贳酒杜陵西。",
            "赵女颜虽少，宛驹齿正齐。娇多不肯别，更待夜乌啼。"
        ],
        "notes": [
            ""
        ],
        "volume": "卷三百零五",
        "no#": 18
    },
    {
        "title": "春雨",
        "author": "刘复",
        "biography": "",
        "paragraphs": [
            "细雨度深闺，莺愁欲懒啼。如烟飞漠漠，似露湿凄凄。",
            "草色行看靡，花枝暮欲低。晓听钟鼓动，早送锦障泥。"
        ],
        "notes": [
            ""
        ],
        "volume": "卷三百零五",
        "no#": 19
    },
    {
        "title": "夕次襄邑",
        "author": "刘复",
        "biography": "",
        "paragraphs": [
            "何处成吾道，经年远路中。客心犹向北，河水自归东。",
            "古戍飘残角，疏林振夕风。轻舟难载月，那与故人同。"
        ],
        "notes": [
            ""
        ],
        "volume": "卷三百零五",
        "no#": 20
    },
    {
        "title": "夏日",
        "author": "刘复",
        "biography": "",
        "paragraphs": [
            "映日纱窗深且闲，含桃红日石榴殷。银瓶绠转桐花井，",
            "明朝戏去谁相伴，年少相逢狭路间。"
        ],
        "notes": [
            ""
        ],
        "volume": "卷三百零五",
        "no#": 21
    },
    {
        "title": "送黄晔明府岳州湘阴赴任",
        "author": "刘复",
        "biography": "",
        "paragraphs": [
            "拟占名场第一科，龙门十上困风波。三年护塞从戎远，",
            "遥知布惠苏民后，应向祠堂吊汨罗。"
        ],
        "notes": [
            ""
        ],
        "volume": "卷三百零五",
        "no#": 22
    },
    {
        "title": "禅门寺暮钟",
        "author": "刘复",
        "biography": "",
        "paragraphs": [
            "簨簴高悬于阗钟，黄昏发地殷龙宫。",
            "游人忆到嵩山夜，叠阁连楼满太空。"
        ],
        "notes": [
            ""
        ],
        "volume": "卷三百零五",
        "no#": 23
    },
    {
        "title": "同张深秀才游华严寺",
        "author": "冷朝阳",
        "biography": "",
        "paragraphs": [
            "同游云外寺，渡水入禅关。立扫窗前石，坐看池上山。",
            "有僧飞锡到，留客话松间。不是缘名利，好来长伴闲。"
        ],
        "notes": [
            ""
        ],
        "volume": "卷三百零五",
        "no#": 24
    },
    {
        "title": "中秋与空上人同宿华严寺",
        "author": "冷朝阳",
        "biography": "",
        "paragraphs": [
            "扫榻相逢宿，论诗旧梵宫。磬声迎鼓尽，月色过山穷。",
            "庭簇安禅草，窗飞带火虫。一宵何惜别，回首隔秋风。"
        ],
        "notes": [
            ""
        ],
        "volume": "卷三百零五",
        "no#": 25
    },
    {
        "title": "宿柏岩寺",
        "author": "冷朝阳",
        "biography": "",
        "paragraphs": [
            "幽寺在岩中，行唯一径通。客吟孤峤月，蝉噪数枝风。",
            "秋色生苔砌，泉声入梵宫。吾师修道处，不与世间同。"
        ],
        "notes": [
            ""
        ],
        "volume": "卷三百零五",
        "no#": 26
    },
    {
        "title": "登灵善寺塔",
        "author": "冷朝阳",
        "biography": "",
        "paragraphs": [
            "飞阁青霞里，先秋独早凉。天花映窗近，月桂拂簷香。",
            "华岳三峰小，黄河一带长。空闻指归路，烟处有垂杨。"
        ],
        "notes": [
            ""
        ],
        "volume": "卷三百零五",
        "no#": 27
    },
    {
        "title": "瀑布泉",
        "author": "冷朝阳",
        "biography": "",
        "paragraphs": [
            "潺湲半空里，霖落石房边。风激珠光碎，山欹练影偏。",
            "急流难起浪，迸沫只如烟。自古惟今日，凄凉一片泉。"
        ],
        "notes": [
            ""
        ],
        "volume": "卷三百零五",
        "no#": 28
    },
    {
        "title": "冬日逢冯法曹话怀",
        "author": "冷朝阳",
        "biography": "",
        "paragraphs": [
            "分襟二年内，多少事相干。礼乐风全变，尘埃路渐难。",
            "秋林新叶落，霜月满庭寒。虽喜逢知己，他乡岁又阑。"
        ],
        "notes": [
            ""
        ],
        "volume": "卷三百零五",
        "no#": 29
    },
    {
        "title": "送唐六赴举",
        "author": "冷朝阳",
        "biography": "",
        "paragraphs": [
            "秋色生边思，送君西入关。草衰空大野，叶落露青山。",
            "故国烟霞外，新安道路间。碧霄知己在，香桂月中攀。"
        ],
        "notes": [
            ""
        ],
        "volume": "卷三百零五",
        "no#": 30
    },
    {
        "title": "送远上人归京",
        "author": "冷朝阳",
        "biography": "",
        "paragraphs": [
            "夏腊岁方深，思归彻曙吟。未离销雪院，已有过云心。",
            "寒磬清函谷，孤钟宿华阴。别京游旧寺，月色似双林。"
        ],
        "notes": [
            ""
        ],
        "volume": "卷三百零五",
        "no#": 31
    },
    {
        "title": "别郎上人",
        "author": "冷朝阳",
        "biography": "",
        "paragraphs": [
            "过云寻释子，话别更依依。静室开来久，游人到自稀。",
            "触风香气尽，隔水磬声微。独傍孤松立，尘中多是非。"
        ],
        "notes": [
            ""
        ],
        "volume": "卷三百零五",
        "no#": 32
    },
    {
        "title": "立春",
        "author": "冷朝阳",
        "biography": "",
        "paragraphs": [
            "玉律传佳节，青阳应此辰。土牛呈岁稔，彩燕表年春。",
            "腊尽星回次，寒余月建寅。风光行处好，云物望中新。",
            "流水初销冻，潜鱼欲振鳞。梅花将柳色，偏思越乡人。"
        ],
        "notes": [
            ""
        ],
        "volume": "卷三百零五",
        "no#": 33
    },
    {
        "title": "送红线",
        "author": "冷朝阳",
        "biography": "",
        "paragraphs": [
            "采菱歌怨木兰舟，送客魂销百尺楼。",
            "还似洛妃乘雾去，碧天无际水空流。"
        ],
        "notes": [
            ""
        ],
        "volume": "卷三百零五",
        "no#": 34
    },
    {
        "title": "南至日太史登台书云物",
        "author": "于尹躬",
        "biography": "",
        "paragraphs": [
            "至日行时令，登台约礼文。官称伯赵氏，色辨五方云。",
            "昼漏听初发，阳光望渐分。司天为岁备，持简出人群。",
            "惠爱周微物，生灵荷圣君。长当有嘉瑞，郁郁复纷纷。"
        ],
        "notes": [
            ""
        ],
        "volume": "卷三百零五",
        "no#": 35
    },
    {
        "title": "赠别二首",
        "author": "柳郴",
        "biography": "",
        "paragraphs": [
            "江浦程千里，离尊泪数行。无论吴与楚，俱是客他乡。",
            "何处最悲辛，长亭临古津。往来舟楫路，前后别离人。"
        ],
        "notes": [
            ""
        ],
        "volume": "卷三百零五",
        "no#": 36
    },
    {
        "title": "句",
        "author": "柳郴",
        "biography": "",
        "paragraphs": [
            "他乡生白发，旧国有青山。",
            "。"
        ],
        "notes": [
            ""
        ],
        "volume": "卷三百零五",
        "no#": 37
    },
    {
        "title": "望终南春雪",
        "author": "李子卿",
        "biography": "",
        "paragraphs": [
            "山势抱西秦，初年瑞雪频。色摇鹑野霁，影落凤城春。",
            "辉耀银峰逼，晶明玉树亲。尚寒由气劲，不夜为光新。",
            "荆岫全疑近，昆丘宛合邻。余辉倘可借，回照读书人。"
        ],
        "notes": [
            ""
        ],
        "volume": "卷三百零五",
        "no#": 38
    }
]