[
    {
        "title": "古别离二首",
        "author": "李端",
        "biography": "",
        "paragraphs": [
            "水国叶黄时，洞庭霜落夜。行舟闻商估，宿在枫林下。",
            "此地送君还，茫茫似梦间。后期知几日，前路转多山。",
            "巫峡通湘浦，迢迢隔云雨。天晴见海樯，月落闻津鼓。",
            "人老自多愁，水深难急流。清宵歌一曲，白首对汀洲。",
            "与君桂阳别，令君岳阳待。后事忽差池，前期日空在。",
            "木落雁嗷嗷，洞庭波浪高。远山云似盖，极浦树如毫。",
            "朝发能几里，暮来风又起。如何两处愁，皆在孤舟里。",
            "昨夜天月明，长川寒且清。菊花开欲尽，荠菜泊来生。",
            "下江帆势速，五两遥相逐。欲问去时人，知投何处宿。",
            "空令猿啸时，泣对湘簟竹。"
        ],
        "notes": [
            ""
        ],
        "volume": "卷二百八十四",
        "no#": 1
    },
    {
        "title": "折杨柳",
        "author": "李端",
        "biography": "",
        "paragraphs": [
            "东城攀柳叶，柳叶低著草。少壮莫轻年，轻年有衰老。",
            "柳发遍川冈，登高堪断肠。雨烟轻漠漠，何树近君乡。",
            "赠君折杨柳，颜色岂能久。上客莫沾巾，佳人正回首。",
            "新柳送君行，古柳伤君情。突兀临荒渡，婆娑出旧营。",
            "隋家两岸尽，陶宅五株荣。日暮偏愁望，春山有鸟声。"
        ],
        "notes": [
            ""
        ],
        "volume": "卷二百八十四",
        "no#": 2
    },
    {
        "title": "留别柳中庸",
        "author": "李端",
        "biography": "",
        "paragraphs": [
            "惆怅流水时，萧条背城路。离人出古亭，嘶马入寒树。",
            "江海正风波，相逢在何处。"
        ],
        "notes": [
            ""
        ],
        "volume": "卷二百八十四",
        "no#": 3
    },
    {
        "title": "野亭三韵送钱员外",
        "author": "李端",
        "biography": "",
        "paragraphs": [
            "野菊开欲稀，寒泉流渐浅。幽人步林后，叹此年华晚。",
            "倚杖送行云，寻思故山远。"
        ],
        "notes": [
            ""
        ],
        "volume": "卷二百八十四",
        "no#": 4
    },
    {
        "title": "归山招王逵",
        "author": "李端",
        "biography": "",
        "paragraphs": [
            "日长原野静，杖策步幽𪩘。雉雊麦苗阴，蝶飞溪草晚。",
            "我生好闲放，此去殊未返。自是君不来，非关故山远。"
        ],
        "notes": [
            ""
        ],
        "volume": "卷二百八十四",
        "no#": 5
    },
    {
        "title": "过谷口元赞善所居",
        "author": "李端",
        "biography": "",
        "paragraphs": [
            "入谷访君来，秋泉已堪涉。林间人独坐，月下山相接。",
            "重露湿苍苔，明灯照黄叶。故交一不见，素发何稠叠。"
        ],
        "notes": [
            ""
        ],
        "volume": "卷二百八十四",
        "no#": 6
    },
    {
        "title": "旅次岐山得山友书却寄凤翔张尹",
        "author": "李端",
        "biography": "",
        "paragraphs": [
            "本与戴征君，同师竹上坐。偶为名利引，久废论真果。",
            "昨日山信回，寄书来责我。"
        ],
        "notes": [
            ""
        ],
        "volume": "卷二百八十四",
        "no#": 7
    },
    {
        "title": "九日赠司空文明",
        "author": "李端",
        "biography": "",
        "paragraphs": [
            "我有惆怅词，待君醉时说。长来逢九日，难与菊花别。",
            "摘却正开花，暂言花未发。"
        ],
        "notes": [
            ""
        ],
        "volume": "卷二百八十四",
        "no#": 8
    },
    {
        "title": "芜城",
        "author": "李端",
        "biography": "",
        "paragraphs": [
            "昔人登此地，丘陇已前悲。今日又非昔，春风能几时。",
            "风吹城上树，草没城边路。城里月明时，精灵自来去。"
        ],
        "notes": [
            ""
        ],
        "volume": "卷二百八十四",
        "no#": 9
    },
    {
        "title": "送吉中孚拜官归楚州",
        "author": "李端",
        "biography": "",
        "paragraphs": [
            "才子神骨清，虚竦眉眼明。貌应同卫玠，鬓且异潘生。",
            "初戴莓苔帻，来过丞相宅。满堂归道师，众口宗诗伯。",
            "须臾里巷传，天子亦知贤。出诏升高士，驰声在少年。",
            "自为才哲爱，日与侯王会。匡主一言中，荣亲千里外。",
            "更闻仙士友，往往东回首。驱石不成羊，指丹空毙狗。",
            "孤帆淮上归，商估夜相依。海雾寒将尽，天星晓欲稀。",
            "潮头来始歇，浦口喧争发。乡树尚和云，邻船犹带月。",
            "到洞必伤情，巡房见旧名。醮疏坛路涩，汲少井栏倾。",
            "别我长安道，前期共须老。方随水向山，肯惜花辞岛。",
            "怅望执君衣，今朝风景好。"
        ],
        "notes": [
            ""
        ],
        "volume": "卷二百八十四",
        "no#": 10
    },
    {
        "title": "荆州泊",
        "author": "李端",
        "biography": "",
        "paragraphs": [
            "南楼西下时，月里闻来棹。桂水舳舻回，荆州津济闹。",
            "移帷望星汉，引带思容貌。今夜一江人，唯应妾身觉。"
        ],
        "notes": [
            ""
        ],
        "volume": "卷二百八十四",
        "no#": 11
    },
    {
        "title": "春游乐",
        "author": "李端",
        "biography": "",
        "paragraphs": [
            "游童苏合弹，倡女蒲葵扇。初日映城时，相思忽相见。",
            "褰裳蹋路草，理鬓回花面。薄暮不同归，留情此芳甸。"
        ],
        "notes": [
            ""
        ],
        "volume": "卷二百八十四",
        "no#": 12
    },
    {
        "title": "千里思",
        "author": "李端",
        "biography": "",
        "paragraphs": [
            "凉州风月美，遥望居延路。泛泛下天云，青青缘塞树。",
            "燕山苏武上，海岛田横住。更是草生时，行人出门去。"
        ],
        "notes": [
            ""
        ],
        "volume": "卷二百八十四",
        "no#": 13
    },
    {
        "title": "白鹭咏",
        "author": "李端",
        "biography": "",
        "paragraphs": [
            "迥起来应近，高飞去自遥。映林同落雪，拂水状翻潮。",
            "犹有幽人兴，相逢到碧霄。"
        ],
        "notes": [
            ""
        ],
        "volume": "卷二百八十四",
        "no#": 14
    },
    {
        "title": "冬夜与故友聚送吉校书",
        "author": "李端",
        "biography": "",
        "paragraphs": [
            "途穷别则怨，何必天涯去。共作出门人，不见归乡路。",
            "殷勤执杯酒，怅望送亲故。月色入闲轩，风声落高树。",
            "云霄望且远，齿发行应暮。九日泣黄花，三秋悲白露。",
            "君行过洛阳，莫向青山度。"
        ],
        "notes": [
            ""
        ],
        "volume": "卷二百八十四",
        "no#": 15
    },
    {
        "title": "与苗员外山行",
        "author": "李端",
        "biography": "",
        "paragraphs": [
            "古人留路去，今日共君行。若待青山尽，应逢白发生。",
            "谁知到兰若，流落一书名。"
        ],
        "notes": [
            ""
        ],
        "volume": "卷二百八十四",
        "no#": 16
    },
    {
        "title": "早春同庾侍郎题青龙上方院",
        "author": "李端",
        "biography": "",
        "paragraphs": [
            "相见惜余辉，齐行登古寺。风烟结远恨，山水含芳意。",
            "车马莫前归，留看巢鹤至。"
        ],
        "notes": [
            ""
        ],
        "volume": "卷二百八十四",
        "no#": 17
    },
    {
        "title": "送从叔赴洪州",
        "author": "李端",
        "biography": "",
        "paragraphs": [
            "荣家兼佐幕，叔父似还乡。王粲名虽重，郤超髯未长。",
            "鸣桡过夏口，敛笏见浔阳。后夜相思处，中庭月一方。"
        ],
        "notes": [
            ""
        ],
        "volume": "卷二百八十四",
        "no#": 18
    },
    {
        "title": "送路司谏侍从叔赴洪州",
        "author": "李端",
        "biography": "",
        "paragraphs": [
            "郤超本绝伦，得意在芳春。勋业耿家盛，风流荀氏均。",
            "声名金作赋，白皙玉为身。敛笏辞天子，乘龟从丈人。",
            "度关行且猎，鞍马何躞蹀。猿啸暮应愁，湖流春好涉。",
            "浔阳水分送，于越山相接。梅雨细如丝，蒲帆轻似叶。",
            "逢风燕不定，值石波先叠。楼见远公庐，船经徐稚业。",
            "邑人多秉笔，州吏亦负笈。村女解收鱼，津童能用楫。",
            "唯我有荆扉，无成未得归。见君兄弟出，今日自沾衣。"
        ],
        "notes": [
            ""
        ],
        "volume": "卷二百八十四",
        "no#": 19
    },
    {
        "title": "病后游青龙寺",
        "author": "李端",
        "biography": "",
        "paragraphs": [
            "病来形貌秽，斋沐入东林。境静闻神远，身羸向道深。",
            "芭蕉高自折，荷叶大先沈。"
        ],
        "notes": [
            ""
        ],
        "volume": "卷二百八十四",
        "no#": 20
    },
    {
        "title": "夜寻司空文明逢深上人因寄晋侍御",
        "author": "李端",
        "biography": "",
        "paragraphs": [
            "鹤裘筇竹杖，语笑过林中。正是月明夜，陶家见远公。",
            "自嫌山客务，不与汉官同。"
        ],
        "notes": [
            ""
        ],
        "volume": "卷二百八十四",
        "no#": 21
    },
    {
        "title": "长安书事寄薛戴",
        "author": "李端",
        "biography": "",
        "paragraphs": [
            "朔雁去成行，哀蝉响如昨。时芳一憔悴，暮序何萧索。",
            "笑语且无聊，逢迎多约略。三山不可见，百岁空挥霍。",
            "故事尽为愁，新知无复乐。夫君又离别，而我加寂寞。",
            "惠远纵相寻，陶潜只独酌。主人恩则厚，客子才自薄。",
            "委曲见提携，因循成蹇剥。论边书未上，招隐诗还作。",
            "贵者已朝餐，岂能敦宿诺。飞禽虽失树，流水长思壑。",
            "千里寄琼枝，梦寐青山郭。"
        ],
        "notes": [
            ""
        ],
        "volume": "卷二百八十四",
        "no#": 22
    },
    {
        "title": "鲜于少府宅看花",
        "author": "李端",
        "biography": "",
        "paragraphs": [
            "谢家能植药，万簇相萦倚。烂熳绿苔前，婵娟青草里。",
            "垂栏复照户，映竹仍临水。骤雨发芳香，回风舒锦绮。",
            "孤光杂新故，众色更重累。散碧出疏茎，分黄成细蕊。",
            "游蜂高更下，惊蝶坐还起。玉貌对应惭，霞标方不似。",
            "春阴怜弱蔓，夏日同短晷。回落报荣衰，交关斗红紫。",
            "花时苟未赏，老至谁能止。上客屡移床，幽僧劳凭几。",
            "初合虽薄劣，却得陪君子。敢问贤主人，何如种桃李。"
        ],
        "notes": [
            ""
        ],
        "volume": "卷二百八十四",
        "no#": 23
    },
    {
        "title": "慈恩寺怀旧",
        "author": "李端",
        "biography": "",
        "paragraphs": [
            "去者不可忆，旧游相见时。凌霄徒更发，非是看花期。",
            "倚玉交文友，登龙年月久。东阁许联床，西郊亦携手。",
            "彼苍何暧昧，薄劣翻居后。重入远师溪，谁尝陶令酒。",
            "伊昔会禅宫，容辉在眼中。篮舆来问道，玉柄解谈空。",
            "孔席亡颜子，僧堂失谢公。遗文一书壁，新竹再移丛。",
            "始聚终成散，朝欢暮不同。春霞方照日，夜烛忽迎风。",
            "蚁斗声犹在，鸮灾道已穷。问天应默默，归宅太匆匆。",
            "凄其履还路，莽苍云林暮。九陌似无人，五陵空有雾。",
            "缅怀山阳笛，永恨平原赋。错莫过门栏，分明识行路。",
            "上智本全真，郤公况重臣。唯应抚灵运，暂是忆嘉宾。",
            "存信松犹小，缄哀草尚新。鲤庭埋玉树，那忍见门人。"
        ],
        "notes": [
            ""
        ],
        "volume": "卷二百八十四",
        "no#": 24
    },
    {
        "title": "赠薛戴",
        "author": "李端",
        "biography": "",
        "paragraphs": [
            "晓雾忽为霜，寒蝉还罢响。行人在长道，日暮多归想。",
            "射策本何功，名登绛帐中。遂矜丘室重，不料阮途穷。",
            "交结惭时辈，龙钟似老翁。机非鄙夫正，懒是平生性。",
            "欹枕鸿雁高，闭关花药盛。厨烟当雨绝，阶竹连窗暝。",
            "欲赋苦饥行，无如消渴病。旧业历胡尘，荒原少四邻。",
            "田园空有处，兄弟未成人。毛义心长苦，袁安家转贫。",
            "今呈胸臆事，当为泪沾巾。"
        ],
        "notes": [
            ""
        ],
        "volume": "卷二百八十四",
        "no#": 25
    },
    {
        "title": "东门送客",
        "author": "李端",
        "biography": "",
        "paragraphs": [
            "绿杨新草路，白发故乡人。既壮还应老，游梁复滞秦。",
            "逢花莫漫折，能有几多春。"
        ],
        "notes": [
            ""
        ],
        "volume": "卷二百八十四",
        "no#": 26
    },
    {
        "title": "送韩绅卿",
        "author": "李端",
        "biography": "",
        "paragraphs": [
            "春雨昨开花，秋霜忽沾草。荣枯催日夕，去住皆须老。",
            "君望汉家原，高坟渐成道。"
        ],
        "notes": [
            ""
        ],
        "volume": "卷二百八十四",
        "no#": 27
    },
    {
        "title": "襄阳曲",
        "author": "李端",
        "biography": "",
        "paragraphs": [
            "襄阳堤路长，草碧柳枝黄。谁家女儿临夜妆，",
            "同居女伴正衣裳，中庭寒月白如霜。贾生十八称才子，"
        ],
        "notes": [
            ""
        ],
        "volume": "卷二百八十四",
        "no#": 28
    },
    {
        "title": "胡腾儿",
        "author": "李端",
        "biography": "",
        "paragraphs": [
            "胡腾身是凉州儿，肌肤如玉鼻如锥。桐布轻衫前后卷，",
            "安西旧牧收泪看，洛下词人抄曲与。扬眉动目踏花毡，",
            "环行急蹴皆应节，反手叉腰如却月。丝桐忽奏一曲终，"
        ],
        "notes": [
            ""
        ],
        "volume": "卷二百八十四",
        "no#": 29
    },
    {
        "title": "赠康洽",
        "author": "李端",
        "biography": "",
        "paragraphs": [
            "黄须康兄酒泉客，平生出入王侯宅。今朝醉卧又明朝，",
            "声名恒压鲍参军，班位不过扬执戟。迩来七十遂无机，",
            "自言万物有移改，始信桑田变成海。同时献赋人皆尽，",
            "汉家尚壮今则老，发短心长知奈何。华堂举杯白日晚，",
            "借问朦胧花树下，谁家畚插筑高台。"
        ],
        "notes": [
            ""
        ],
        "volume": "卷二百八十四",
        "no#": 30
    },
    {
        "title": "瘦马行",
        "author": "李端",
        "biography": "",
        "paragraphs": [
            "城傍牧马驱未过，一马徘徊起还卧。眼中有泪皮有疮，",
            "往时汉地相驰逐，如雨如风过平陆。岂意今朝驱不前，",
            "玉勒金鞍既已远，追奔获兽有谁知。终身枥上食君草，"
        ],
        "notes": [
            ""
        ],
        "volume": "卷二百八十四",
        "no#": 31
    },
    {
        "title": "杂歌呈郑锡司空文明",
        "author": "李端",
        "biography": "",
        "paragraphs": [
            "昨宵梦到亡何乡，忽见一人山之阳。高冠长剑立石堂，",
            "啖我还丹拍我背，令我延年在人代。乃书数字与我持，",
            "东岭啼猿三四声，卷帘一望心堪碎。蓬莱有梯不可蹑，",
            "学仙去来辞故人，长安道路多风尘。"
        ],
        "notes": [
            ""
        ],
        "volume": "卷二百八十四",
        "no#": 32
    },
    {
        "title": "杂歌",
        "author": "李端",
        "biography": "",
        "paragraphs": [
            "汉水至清泥则浊，松枝至坚萝则弱。十三女儿事他家，",
            "为姑偏忌诸嫂良，作妇翻嫌婿家恶。人生照镜须自知，",
            "伯奇掇蜂贤父逐，曾参杀人慈母疑。酒沽千日人不醉，",
            "山鸡锦翼岂凤凰，陇鸟人言止鹦鹉。向栩非才徒隐灶，",
            "乐生东去终居赵，阳虎北辕翻适楚。世间反复不易陈，"
        ],
        "notes": [
            ""
        ],
        "volume": "卷二百八十四",
        "no#": 33
    },
    {
        "title": "乌栖曲",
        "author": "李端",
        "biography": "",
        "paragraphs": [
            "白马逐朱车，黄昏入狭斜。狭斜柳树乌争宿，"
        ],
        "notes": [
            ""
        ],
        "volume": "卷二百八十四",
        "no#": 34
    },
    {
        "title": "送客东归",
        "author": "李端",
        "biography": "",
        "paragraphs": [
            "昨夜东风吹尽雪，两京路上梅花发。行人相见便东西，"
        ],
        "notes": [
            ""
        ],
        "volume": "卷二百八十四",
        "no#": 35
    },
    {
        "title": "王敬伯歌",
        "author": "李端",
        "biography": "",
        "paragraphs": [
            "妾本舟中女，闻君江上琴。君初感妾意，妾亦感君心。",
            "遂出合欢被，同为交颈禽。传杯唯畏浅，接膝犹嫌远。",
            "侍婢奏箜篌，女郎歌宛转。宛转怨如何，中庭霜渐多。",
            "霜多叶可惜，昨日非今夕。徒结万重欢，终成一宵客。",
            "王敬伯，绿水青山从此隔。"
        ],
        "notes": [
            ""
        ],
        "volume": "卷二百八十四",
        "no#": 36
    },
    {
        "title": "救生寺望春寄畅当",
        "author": "李端",
        "biography": "",
        "paragraphs": [
            "东西南北望，望远悲潜蓄。红黄绿紫花，花开看不足。",
            "今年与子少相随，他年与子老相逐。"
        ],
        "notes": [
            ""
        ],
        "volume": "卷二百八十四",
        "no#": 37
    },
    {
        "title": "荆门歌送兄赴夔州",
        "author": "李端",
        "biography": "",
        "paragraphs": [
            "余兄佐郡经西楚，饯行因赋荆门雨。sC々燮燮声渐繁，",
            "云间怅望荆衡路，万里青山一时暮。琵琶寺里响空廊。",
            "熨火陂前湿荒戍。沙尾长樯发渐稀，竹竿草𪨗涉流归。",
            "夷陵已远半成烧，汉上游倡始濯衣。船门相对多商估，",
            "曾为江客念江行，肠断秋荷雨打声。摩天古木不可见，"
        ],
        "notes": [
            ""
        ],
        "volume": "卷二百八十四",
        "no#": 38
    },
    {
        "title": "妾薄命",
        "author": "李端",
        "biography": "",
        "paragraphs": [
            "忆妾初嫁君，花鬟如绿云，回灯入绮帐，转面脱罗裙。",
            "折步教人学，偷香与客熏。容颜南国重，名字北方闻。",
            "一从失恩意，转觉身憔悴。对镜不梳头，倚窗空落泪。",
            "新人莫恃新，秋至会无春。从来闭在长门者，"
        ],
        "notes": [
            ""
        ],
        "volume": "卷二百八十四",
        "no#": 39
    }
]