[
    {
        "title": "九日幸临渭亭登高应制得开字",
        "author": "卢藏用",
        "biography": "",
        "paragraphs": [
            "上月重阳满，中天万乘来。萸依佩里发，菊向酒边开。",
            "圣泽烟云动，宸文象纬回。小臣无以答，愿奉亿千杯。"
        ],
        "notes": [
            ""
        ],
        "volume": "卷九十三",
        "no#": 1
    },
    {
        "title": "奉和九月九日登慈恩寺浮图应制",
        "author": "卢藏用",
        "biography": "",
        "paragraphs": [
            "化塔龙山起，中天凤辇迂。彩旒牵画刹，杂佩冒香萸。",
            "宝叶擎千座，金英渍百盂。秋云飘圣藻，霄极捧连珠。"
        ],
        "notes": [
            ""
        ],
        "volume": "卷九十三",
        "no#": 2
    },
    {
        "title": "宋主簿鸣皋梦赵六予未及报而陈子云亡今追为此诗荅宋兼贻平昔游旧",
        "author": "卢藏用",
        "biography": "",
        "paragraphs": [
            "暮川罕停波，朝云无留色。故人琴与诗，可存不可识。",
            "识心尚可亲，琴诗非故人。鸣皋初梦赵，蜀国已悲陈。",
            "感化伤沦灭，魂交惜未申。冥期失幽报，兹理复今晨。",
            "前嗟成后泣，已矣将何及。旧感与新悲，虚怀酬昔时。",
            "赵侯鸿宝气，独负青云姿。群有含妙识，众象悬清机。",
            "雄谈尽物变，精义解人颐。在阴既独善，幽跃自为疑。",
            "踠彼千里足，伤哉一尉欺。陈生富清理，卓荦兼文史。",
            "思缛巫山云，调逸岷江水。铿锵哀忠义，感激怀知己。",
            "负剑登蓟门，孤游入燕市。浩歌去京国，归守西山趾。",
            "幽居探元化，立言见千祀。埋没经济情，良图竟云已。",
            "坐忆平生游，十载怀嵩丘。题书满古壁，采药遍岩幽。",
            "子微化金鼎，仙笙不可求。荣哉宋与陆，名宦美中州。",
            "存亡一暌阻，岐路方悠悠。自予事山海，及兹人世改。",
            "传闻当世荣，皆入古人名。无复平原赋，空余邻笛声。",
            "泣对西州使，悲访北邙茔。新坟蔓宿草，旧阙毁残铭。",
            "为君成此曲，因言寄友生。默语无穷事，凋伤共此情。"
        ],
        "notes": [
            ""
        ],
        "volume": "卷九十三",
        "no#": 3
    },
    {
        "title": "饯唐州高使君赴任",
        "author": "卢藏用",
        "biography": "",
        "paragraphs": [
            "饯酒临丰树，褰帷出鲁阳。蕙兰春已晚，桐柏路犹长。",
            "祖逖方城镇，安期外氏乡。从来二千石，天子命唯良。"
        ],
        "notes": [
            ""
        ],
        "volume": "卷九十三",
        "no#": 4
    },
    {
        "title": "饯许州宋司马赴任",
        "author": "卢藏用",
        "biography": "",
        "paragraphs": [
            "国为休征选，舆因仲举题。山川襄野隔，朋酒灞亭暌。",
            "零雨征轩骛，秋风别骥嘶。骊歌一曲罢，愁望正凄凄。"
        ],
        "notes": [
            ""
        ],
        "volume": "卷九十三",
        "no#": 5
    },
    {
        "title": "奉和立春游苑迎春应制",
        "author": "卢藏用",
        "biography": "",
        "paragraphs": [
            "天游龙辇驻城闉，上苑迟光晚更新。瑶台半入黄山路，",
            "幸预柏台称献寿，愿陪千亩及农晨。"
        ],
        "notes": [
            ""
        ],
        "volume": "卷九十三",
        "no#": 6
    },
    {
        "title": "奉和幸安乐公主山庄应制",
        "author": "卢藏用",
        "biography": "",
        "paragraphs": [
            "皇女琼台天汉浔，星桥月宇构山林。飞萝半拂银题影，",
            "瑶池驻跸恩方久，璧月无文兴转深。"
        ],
        "notes": [
            ""
        ],
        "volume": "卷九十三",
        "no#": 7
    },
    {
        "title": "夜宴安乐公主宅",
        "author": "卢藏用",
        "biography": "",
        "paragraphs": [
            "侯家主第一时新，上席华年不惜春。",
            "珠釭缀日那知夜，玉斝流霞畏底晨。"
        ],
        "notes": [
            ""
        ],
        "volume": "卷九十三",
        "no#": 8
    },
    {
        "title": "九月九日幸临渭亭登高应制得涘字",
        "author": "岑羲",
        "biography": "",
        "paragraphs": [
            "重九开科历，千龄逢圣纪。爰豫瞩秦垌，升高临灞涘。",
            "玉醴浮仙菊，琼筵荐芳芷。一闻帝舜歌，欢娱良未已。"
        ],
        "notes": [
            ""
        ],
        "volume": "卷九十三",
        "no#": 9
    },
    {
        "title": "奉和九月九日登慈恩寺浮屠应制",
        "author": "岑羲",
        "biography": "",
        "paragraphs": [
            "宝台耸天外，玉辇步云端。日丽重阳景，风摇季月寒。",
            "梵堂遥集雁，帝乐近翔鸾。愿献延龄酒，长承湛露欢。"
        ],
        "notes": [
            ""
        ],
        "volume": "卷九十三",
        "no#": 10
    },
    {
        "title": "饯唐州高使君",
        "author": "岑羲",
        "biography": "",
        "paragraphs": [
            "苍茫南塞地，明媚上春时。目极伤千里，怀君不自持。",
            "征车别岐路，斜日下崦嵫。一叹轺轩阻，悠悠即所思。"
        ],
        "notes": [
            ""
        ],
        "volume": "卷九十三",
        "no#": 11
    },
    {
        "title": "奉和春日幸望春宫应制",
        "author": "岑羲",
        "biography": "",
        "paragraphs": [
            "和风助律应韶年，清跸乘高入望仙。花笑莺歌迎帝辇，",
            "一奉恩荣同镐宴，空知率舞听熏弦。"
        ],
        "notes": [
            ""
        ],
        "volume": "卷九十三",
        "no#": 12
    },
    {
        "title": "奉和幸安乐公主山庄应制",
        "author": "岑羲",
        "biography": "",
        "paragraphs": [
            "银榜重楼出雾开，金舆步辇向天来。泉声迥入吹箫曲，",
            "诚愿北极拱尧日，微臣抃舞咏康哉。"
        ],
        "notes": [
            ""
        ],
        "volume": "卷九十三",
        "no#": 13
    },
    {
        "title": "夜宴安乐公主新宅",
        "author": "岑羲",
        "biography": "",
        "paragraphs": [
            "金榜重楼开夜扉，琼筵爱客未言归。",
            "衔欢不觉银河曙，尽醉那知玉漏稀。"
        ],
        "notes": [
            ""
        ],
        "volume": "卷九十三",
        "no#": 14
    },
    {
        "title": "仪坤庙乐章二首",
        "author": "薛稷",
        "biography": "",
        "paragraphs": [
            "阳灵配德，阴魄昭升。尧坛凤下，汉室龙兴。伣天作对，",
            "我粢既洁，我醴既澄。阴阴灵庙，光灵若凭。德馨惟飨，",
            "外睦九族，内光一庭。克生睿哲，祚我休明。钦若徽范，",
            "实受其福，斯乎亿龄。"
        ],
        "notes": [
            ""
        ],
        "volume": "卷九十三",
        "no#": 15
    },
    {
        "title": "九日幸临渭亭登高应制得历字",
        "author": "薛稷",
        "biography": "",
        "paragraphs": [
            "暮节乘原野，宣游俯崖壁。秋登华实满，气严鹰隼击。",
            "仙菊含霜泛，圣藻临云锡。愿陪九九辰，长奉千千历。"
        ],
        "notes": [
            ""
        ],
        "volume": "卷九十三",
        "no#": 16
    },
    {
        "title": "慈恩寺九日应制",
        "author": "薛稷",
        "biography": "",
        "paragraphs": [
            "宝宫星宿劫，香塔鬼神功。王游盛尘外，睿览出区中。",
            "日宇开初景，天词掩大风。微臣谢时菊，薄采入芳丛。"
        ],
        "notes": [
            ""
        ],
        "volume": "卷九十三",
        "no#": 17
    },
    {
        "title": "早春鱼亭山",
        "author": "薛稷",
        "biography": "",
        "paragraphs": [
            "春气动百草，纷荣时断续。白云自高妙，裴回空山曲。",
            "阳林花已红，寒涧苔未绿。伊余息人事，萧寂无营欲。",
            "客行虽云远，玩之聊自足。"
        ],
        "notes": [
            ""
        ],
        "volume": "卷九十三",
        "no#": 18
    },
    {
        "title": "秋日还京陕西十里作",
        "author": "薛稷",
        "biography": "",
        "paragraphs": [
            "驱车越陕郊，北顾临大河。隔河望乡邑，秋风水增波。",
            "西登咸阳途，日暮忧思多。傅岩既纡郁，首山亦嵯峨。",
            "操筑无昔老，采薇有遗歌。客游节回换，人生知几何。"
        ],
        "notes": [
            ""
        ],
        "volume": "卷九十三",
        "no#": 19
    },
    {
        "title": "奉和送金城公主适西蕃应制",
        "author": "薛稷",
        "biography": "",
        "paragraphs": [
            "天道宁殊俗，慈仁乃戢兵。怀荒寄赤子，忍爱鞠苍生。",
            "月下琼娥去，星分宝婺行。关山马上曲，相送不胜情。"
        ],
        "notes": [
            ""
        ],
        "volume": "卷九十三",
        "no#": 20
    },
    {
        "title": "春日登楼野望",
        "author": "薛稷",
        "biography": "",
        "paragraphs": [
            "凭轩聊一望，春色几芬菲。野外烟初合，楼前花正飞。",
            "娇莺弄新响，斜日散余晖。谁忍孤游客，言念独依依。"
        ],
        "notes": [
            ""
        ],
        "volume": "卷九十三",
        "no#": 21
    },
    {
        "title": "饯许州宋司马赴任",
        "author": "薛稷",
        "biography": "",
        "paragraphs": [
            "令弟与名兄，高才振两京。别序闻鸿雁，离章动鹡鸰。",
            "远朋驰翰墨，胜地写丹青。风月相思夜，劳望颍川星。"
        ],
        "notes": [
            ""
        ],
        "volume": "卷九十三",
        "no#": 22
    },
    {
        "title": "奉和圣制春日幸望春宫应制",
        "author": "薛稷",
        "biography": "",
        "paragraphs": [
            "九春风景足林泉，四面云霞敞御筵。花镂黄山绣作苑，",
            "喜奉仙游归路远，直言行乐不言旋。"
        ],
        "notes": [
            ""
        ],
        "volume": "卷九十三",
        "no#": 23
    },
    {
        "title": "奉和幸安乐公主山庄应制",
        "author": "薛稷",
        "biography": "",
        "paragraphs": [
            "主家园囿极新规，帝郊游豫奉天仪。欢宴瑶台镐京集，",
            "借问今朝八龙驾，何如昔日望仙池。"
        ],
        "notes": [
            ""
        ],
        "volume": "卷九十三",
        "no#": 24
    },
    {
        "title": "秋朝览镜",
        "author": "薛稷",
        "biography": "",
        "paragraphs": [
            "客心惊落木，夜坐听秋风。朝日看容鬓，生涯在镜中。"
        ],
        "notes": [
            ""
        ],
        "volume": "卷九十三",
        "no#": 25
    },
    {
        "title": "夜宴安乐公主新宅",
        "author": "薛稷",
        "biography": "",
        "paragraphs": [
            "秦楼宴喜月裴回，妓筵银烛满庭开。",
            "坐中香气排花出，扇后歌声逐酒来。"
        ],
        "notes": [
            ""
        ],
        "volume": "卷九十三",
        "no#": 26
    },
    {
        "title": "饯唐永昌",
        "author": "薛稷",
        "biography": "",
        "paragraphs": [
            "河洛风烟壮市朝，送君飞凫去渐遥。",
            "更思明年桃李月，花红柳绿宴浮桥。"
        ],
        "notes": [
            ""
        ],
        "volume": "卷九十三",
        "no#": 27
    },
    {
        "title": "九日幸临渭亭登高应制得酒字",
        "author": "马怀素",
        "biography": "",
        "paragraphs": [
            "睿赏叶通三，宸游契重九。兰将叶布席，菊用香浮酒。",
            "落日下桑榆，秋风歇杨柳。幸齐东户庆，希荐南山寿。"
        ],
        "notes": [
            ""
        ],
        "volume": "卷九十三",
        "no#": 28
    },
    {
        "title": "奉和九月九日登慈恩寺浮图应制",
        "author": "马怀素",
        "biography": "",
        "paragraphs": [
            "季月启重阳，金舆陟宝坊。御旗横日道，仙塔俨云庄。",
            "帝跸千官从，干词七曜光。顾惭文墨职，无以颂时康。"
        ],
        "notes": [
            ""
        ],
        "volume": "卷九十三",
        "no#": 29
    },
    {
        "title": "奉和送金城公主适西蕃应制",
        "author": "马怀素",
        "biography": "",
        "paragraphs": [
            "帝子今何去，重姻适异方。离情怆宸掖，别路绕关梁。",
            "望绝园中柳，悲缠陌上桑。空余愿黄鹤，东顾忆回翔。"
        ],
        "notes": [
            ""
        ],
        "volume": "卷九十三",
        "no#": 30
    },
    {
        "title": "饯许州宋司马赴任",
        "author": "马怀素",
        "biography": "",
        "paragraphs": [
            "颍川开郡邑，角宿分躔野。君非仲举才，谁是题舆者。",
            "悯悯琴上鹤，萧萧路傍马。严程若可留，别袂希再把。"
        ],
        "notes": [
            ""
        ],
        "volume": "卷九十三",
        "no#": 31
    },
    {
        "title": "饯唐州高使君赴任",
        "author": "马怀素",
        "biography": "",
        "paragraphs": [
            "外牧资贤守，斯人奉帝俞。淮南膺建隼，渭北暂分符。",
            "坐叹烟波隔，行嗟物候殊。何年升美课，回首北城隅。"
        ],
        "notes": [
            ""
        ],
        "volume": "卷九十三",
        "no#": 32
    },
    {
        "title": "奉和立春游苑迎春应制",
        "author": "马怀素",
        "biography": "",
        "paragraphs": [
            "玄钥飞灰出洞房，青郊迎气肇初阳。仙舆暂下宜春苑，",
            "唯有裁花饰簪鬓，恒随圣藻狎年光。"
        ],
        "notes": [
            ""
        ],
        "volume": "卷九十三",
        "no#": 33
    },
    {
        "title": "奉和圣制春日幸望春宫应制",
        "author": "马怀素",
        "biography": "",
        "paragraphs": [
            "彩仗雕舆俯碧浔，行春御气发皇心。摇风细柳萦驰道，",
            "谬参西掖沾尧酒，愿沐南熏解舜琴。"
        ],
        "notes": [
            ""
        ],
        "volume": "卷九十三",
        "no#": 34
    },
    {
        "title": "奉和人日宴大明宫恩赐彩缕人胜应制",
        "author": "马怀素",
        "biography": "",
        "paragraphs": [
            "日宇千门平旦开，天容万象列昭回。三阳候节金为胜，",
            "何幸得参词赋职，自怜终乏马卿才。"
        ],
        "notes": [
            ""
        ],
        "volume": "卷九十三",
        "no#": 35
    },
    {
        "title": "奉和幸安乐公主山庄应制",
        "author": "马怀素",
        "biography": "",
        "paragraphs": [
            "主家台沼胜平阳，帝幸欢娱乐未央。掩映雕窗交极浦，",
            "圣酒一沾何以报，唯欣颂德奉时康。"
        ],
        "notes": [
            ""
        ],
        "volume": "卷九十三",
        "no#": 36
    },
    {
        "title": "兴庆池侍宴应制",
        "author": "马怀素",
        "biography": "",
        "paragraphs": [
            "积水逶迤绕直城，含虚皎镜有余清。图云曲榭连缇幕，",
            "无劳海上寻仙客，即此蓬莱在帝京。"
        ],
        "notes": [
            ""
        ],
        "volume": "卷九十三",
        "no#": 37
    },
    {
        "title": "夜宴安乐公主宅",
        "author": "马怀素",
        "biography": "",
        "paragraphs": [
            "凤楼窈窕凌三袭，翠幌玲珑瞰九衢。",
            "复道中宵留宴衎，弥令上客想踟蹰。"
        ],
        "notes": [
            ""
        ],
        "volume": "卷九十三",
        "no#": 38
    },
    {
        "title": "饯唐永昌",
        "author": "马怀素",
        "biography": "",
        "paragraphs": [
            "闻君出宰洛阳隅，宾友称觞饯路衢。",
            "别后相思在何处，只应关下望仙凫。"
        ],
        "notes": [
            ""
        ],
        "volume": "卷九十三",
        "no#": 39
    }
]