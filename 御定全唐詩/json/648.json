[
    {
        "title": "采莲",
        "author": "方干",
        "biography": "",
        "paragraphs": [
            "采莲女儿避残热，隔夜相期侵早发。指剥春葱腕似雪，",
            "才到河湾分首去，散在花间不知处。"
        ],
        "notes": [
            ""
        ],
        "volume": "卷六百四十八",
        "no#": 1
    },
    {
        "title": "寄李频",
        "author": "方干",
        "biography": "",
        "paragraphs": [
            "众木又摇落，望群还不还。轩车在何处，雨雪满前山。",
            "思苦文星动，乡遥钓渚闲。明年见名姓，唯我独何颜。"
        ],
        "notes": [
            ""
        ],
        "volume": "卷六百四十八",
        "no#": 2
    },
    {
        "title": "东溪别业寄吉州段郎中",
        "author": "方干",
        "biography": "",
        "paragraphs": [
            "前山含远翠，罗列在窗中。尽日人不到，一尊谁与同。",
            "凉随莲叶雨，暑避柳条风。岂分长岑寂，明时有至公。"
        ],
        "notes": [
            ""
        ],
        "volume": "卷六百四十八",
        "no#": 3
    },
    {
        "title": "怀州客舍",
        "author": "方干",
        "biography": "",
        "paragraphs": [
            "误饮覃怀酒，谁知滞去程。朝昏太行色，坐卧沁河声。",
            "白道穿秦甸，严鼙似戍城。邻鸡莫相促，游子自晨征。"
        ],
        "notes": [
            ""
        ],
        "volume": "卷六百四十八",
        "no#": 4
    },
    {
        "title": "中路寄喻凫先辈",
        "author": "方干",
        "biography": "",
        "paragraphs": [
            "求名如未遂，白首亦难归。送我尊前酒，典君身上衣。",
            "寒芜随楚尽，落叶渡淮稀。莫叹干时晚，前心岂便非。"
        ],
        "notes": [
            ""
        ],
        "volume": "卷六百四十八",
        "no#": 5
    },
    {
        "title": "送赵明府还北",
        "author": "方干",
        "biography": "",
        "paragraphs": [
            "故园终不住，剑鹤在扁舟。尽室无余俸，还家得白头。",
            "钟催吴岫晓，月绕渭河流。曾是栖安邑，恩期异日酬。"
        ],
        "notes": [
            ""
        ],
        "volume": "卷六百四十八",
        "no#": 6
    },
    {
        "title": "过朱协律故山",
        "author": "方干",
        "biography": "",
        "paragraphs": [
            "地下无余恨，人间得盛名。残篇续大雅，稚子托诸生。",
            "度日山空暮，缘溪鹤自鸣。难收故交意，寒笛一声声。"
        ],
        "notes": [
            ""
        ],
        "volume": "卷六百四十八",
        "no#": 7
    },
    {
        "title": "途中寄刘沆",
        "author": "方干",
        "biography": "",
        "paragraphs": [
            "登车误相远，谈笑亦何因。路入潇湘树，书随巴蜀人。",
            "敛衣寒犯雪，倾箧病看春。莫负髫年志，清朝作献臣。"
        ],
        "notes": [
            ""
        ],
        "volume": "卷六百四十八",
        "no#": 8
    },
    {
        "title": "送班主簿入谒荆南韦常侍",
        "author": "方干",
        "biography": "",
        "paragraphs": [
            "束书成远去，还计莫经春。倒箧唯求醉，登舟自笑贫。",
            "波移彭蠡月，树没汉陵人。试吏曾趋府，旌幢自可亲。"
        ],
        "notes": [
            ""
        ],
        "volume": "卷六百四十八",
        "no#": 9
    },
    {
        "title": "夏日登灵隐寺后峰",
        "author": "方干",
        "biography": "",
        "paragraphs": [
            "绝顶无烦暑，登临三伏中。深萝难透日，乔木更含风。",
            "山叠云霞际，川倾世界东。那知兹夕兴，不与古人同。"
        ],
        "notes": [
            ""
        ],
        "volume": "卷六百四十八",
        "no#": 10
    },
    {
        "title": "听新蝉寄张昼",
        "author": "方干",
        "biography": "",
        "paragraphs": [
            "细声频断续，审听亦难分。仿佛应移处，从容却不闻。",
            "兰栖朝咽露，树隐暝吟云。莫遣乡愁起，吾怀只是君。"
        ],
        "notes": [
            ""
        ],
        "volume": "卷六百四十八",
        "no#": 11
    },
    {
        "title": "送喻坦之下第还江东",
        "author": "方干",
        "biography": "",
        "paragraphs": [
            "文战偶未胜，无令移壮心。风尘辞帝里，舟楫到家林。",
            "过楚寒方尽，浮淮月正沈。持杯话来日，不听洞庭砧。"
        ],
        "notes": [
            ""
        ],
        "volume": "卷六百四十八",
        "no#": 12
    },
    {
        "title": "送姚舒下第游蜀",
        "author": "方干",
        "biography": "",
        "paragraphs": [
            "蜀路何迢递，怜君独去游。风烟连北虏，山水似东瓯。",
            "九折盘荒阪，重江绕汉州。临邛一壶酒，能遣长卿愁。"
        ],
        "notes": [
            ""
        ],
        "volume": "卷六百四十八",
        "no#": 13
    },
    {
        "title": "旅次钱塘",
        "author": "方干",
        "biography": "",
        "paragraphs": [
            "此地似乡国，堪为朝夕吟。云藏吴相庙，树引越山禽。",
            "潮落海人散，钟迟秋寺深。我来无旧识，谁见寂寥心。"
        ],
        "notes": [
            ""
        ],
        "volume": "卷六百四十八",
        "no#": 14
    },
    {
        "title": "别喻凫",
        "author": "方干",
        "biography": "",
        "paragraphs": [
            "知心似古人，岁久分弥亲。离别波涛阔，留连槐柳新。",
            "蟆陵寒贳酒，渔浦夜垂纶。自此星居后，音书岂厌频。"
        ],
        "notes": [
            ""
        ],
        "volume": "卷六百四十八",
        "no#": 15
    },
    {
        "title": "送相里烛",
        "author": "方干",
        "biography": "",
        "paragraphs": [
            "相逢未作期，相送定何之。不得长年少，那堪远别离。",
            "泛湖乘月早，践雪过山迟。永望多时立，翻如在梦思。"
        ],
        "notes": [
            ""
        ],
        "volume": "卷六百四十八",
        "no#": 16
    },
    {
        "title": "君不来",
        "author": "方干",
        "biography": "",
        "paragraphs": [
            "闲花未零落，心绪已纷纷。久客无人见，新禽何处闻。",
            "舟随一水远，路出万山分。夜月生愁望，孤光必照君。"
        ],
        "notes": [
            ""
        ],
        "volume": "卷六百四十八",
        "no#": 17
    },
    {
        "title": "将谒商州吕郎中，道出楚州，留献章中丞",
        "author": "方干",
        "biography": "",
        "paragraphs": [
            "江流盘复直，浮棹出家林。商洛路犹远，山阳春已深。",
            "青云应有望，白发未相侵。才小知难荐，终劳许郭心。"
        ],
        "notes": [
            ""
        ],
        "volume": "卷六百四十八",
        "no#": 18
    },
    {
        "title": "金州客舍",
        "author": "方干",
        "biography": "",
        "paragraphs": [
            "卷箔群峰暮，萧条未掩关。江流嶓冢雨，路入汉家山。",
            "落叶欹眠后，孤砧倚望间。此情偏耐醉，难遣酒罍闲。"
        ],
        "notes": [
            ""
        ],
        "volume": "卷六百四十八",
        "no#": 19
    },
    {
        "title": "途中逢孙辂因得李频消息",
        "author": "方干",
        "biography": "",
        "paragraphs": [
            "灞上寒仍在，柔条亦自新。山河虽度腊，雨雪未知春。",
            "正忆同袍者，堪逢共国人。衔杯益无语，与尔转相亲。"
        ],
        "notes": [
            ""
        ],
        "volume": "卷六百四十八",
        "no#": 20
    },
    {
        "title": "送从兄郜",
        "author": "方干",
        "biography": "",
        "paragraphs": [
            "道路本无限，又应何处逢。流年莫虚掷，华发不相容。",
            "野渡波摇月，空城雨翳钟。此心随去马，迢递过千峰。"
        ],
        "notes": [
            ""
        ],
        "volume": "卷六百四十八",
        "no#": 21
    },
    {
        "title": "送许温",
        "author": "方干",
        "biography": "",
        "paragraphs": [
            "壮岁分罙切，少年心正同。当闻千里去，难遣一尊空。",
            "翳烛蒹葭雨，吹帆橘柚风。明年见亲族，尽集在怀中。"
        ],
        "notes": [
            ""
        ],
        "volume": "卷六百四十八",
        "no#": 22
    },
    {
        "title": "镜中别业二首",
        "author": "方干",
        "biography": "",
        "paragraphs": [
            "寒山压镜心，此处是家林。梁燕窥春醉，岩猿学夜吟。",
            "云连平地起，月向白波沈。犹自闻钟角，栖身可在深。",
            "世人如不容，吾自纵天慵。落叶凭风扫，香粳倩水舂。",
            "花期连郭雾，雪夜隔湖钟。身外无能事，头宜白此峰。"
        ],
        "notes": [
            ""
        ],
        "volume": "卷六百四十八",
        "no#": 23
    },
    {
        "title": "经周处士故居",
        "author": "方干",
        "biography": "",
        "paragraphs": [
            "愁吟与独行，何事不伤情。久立钓鱼处，唯闻啼鸟声。",
            "山蔬和草嫩，海树入篱生。吾在兹溪上，怀君恨不平。"
        ],
        "notes": [
            ""
        ],
        "volume": "卷六百四十八",
        "no#": 24
    },
    {
        "title": "赠喻凫",
        "author": "方干",
        "biography": "",
        "paragraphs": [
            "所得非众语，众人那得知。才吟五字句，又白几茎髭。",
            "月阁欹眠夜，霜轩正坐时。沈思心更苦，恐作满头丝。"
        ],
        "notes": [
            ""
        ],
        "volume": "卷六百四十八",
        "no#": 25
    },
    {
        "title": "早发洞庭",
        "author": "方干",
        "biography": "",
        "paragraphs": [
            "长天接广泽，二气共含秋。举目无平地，何心恋直钩。",
            "孤钟鸣大岸，片月落中流。却忆鸱夷子，当时此泛舟。"
        ],
        "notes": [
            ""
        ],
        "volume": "卷六百四十八",
        "no#": 26
    },
    {
        "title": "贻钱塘县路明府",
        "author": "方干",
        "biography": "",
        "paragraphs": [
            "志业不得力，到今犹苦吟。吟成五字句，用破一生心。",
            "世路屈声远，寒溪怨气深。前贤多晚达，莫怕鬓霜侵。"
        ],
        "notes": [
            ""
        ],
        "volume": "卷六百四十八",
        "no#": 27
    },
    {
        "title": "湖上言事寄长城喻明府",
        "author": "方干",
        "biography": "",
        "paragraphs": [
            "吟霜与卧云，此兴亦甘贫。吹箭落翠羽，垂丝牵锦鳞。",
            "满湖风撼月，半日雨藏春。却笑萦簪组，劳心字远人。"
        ],
        "notes": [
            ""
        ],
        "volume": "卷六百四十八",
        "no#": 28
    },
    {
        "title": "涵碧亭",
        "author": "方干",
        "biography": "",
        "paragraphs": [
            "高低竹杂松，积翠复留风。路极阴溪里，寒生暑气中。",
            "闲云低覆草，片水静涵空。方见洋源牧，心侔造化功。"
        ],
        "notes": [
            ""
        ],
        "volume": "卷六百四十八",
        "no#": 29
    },
    {
        "title": "除夜",
        "author": "方干",
        "biography": "",
        "paragraphs": [
            "永怀难自问，此夕众愁兴。晓韵侵春角，寒光隔岁灯。",
            "心燃一寸火，泪结两行冰。煦育诚非远，阳和又欲升。"
        ],
        "notes": [
            ""
        ],
        "volume": "卷六百四十八",
        "no#": 30
    },
    {
        "title": "赠许牍山人",
        "author": "方干",
        "biography": "",
        "paragraphs": [
            "才子醉更逸，一吟倾一觞。支颐忍有得，摇笔便成章。",
            "王粲实可重，祢衡争不狂。何时应会面，梦里是潇湘。"
        ],
        "notes": [
            ""
        ],
        "volume": "卷六百四十八",
        "no#": 31
    },
    {
        "title": "赠功成将",
        "author": "方干",
        "biography": "",
        "paragraphs": [
            "定难在明略，何曾劳战争。飞书谕强寇，计日下重城。",
            "深雪移军夜，寒笳出塞情。苦心殊易老，新发早年生。"
        ],
        "notes": [
            ""
        ],
        "volume": "卷六百四十八",
        "no#": 32
    },
    {
        "title": "白艾原客",
        "author": "方干",
        "biography": "",
        "paragraphs": [
            "原上桑柘瘦，再来还见贫。沧州几年隐，白发一茎新。",
            "败叶平空堑，残阳满近邻。闲言说知己，半是学禅人。"
        ],
        "notes": [
            ""
        ],
        "volume": "卷六百四十八",
        "no#": 33
    },
    {
        "title": "朔管",
        "author": "方干",
        "biography": "",
        "paragraphs": [
            "寥寥落何处，一夜过胡天。送苦秋风外，吹愁白发边。",
            "望乡皆下泪，久戍尽休眠。寂寞空沙晓，开眸片月悬。"
        ],
        "notes": [
            ""
        ],
        "volume": "卷六百四十八",
        "no#": 34
    },
    {
        "title": "忆故山",
        "author": "方干",
        "biography": "",
        "paragraphs": [
            "旧山长系念，终日卧边亭。道路知已远，梦魂空再经。",
            "秋泉凉好引，乳鹤静宜听。独上高楼望，蓬身且未宁。"
        ],
        "notes": [
            ""
        ],
        "volume": "卷六百四十八",
        "no#": 35
    },
    {
        "title": "冬夜泊僧舍",
        "author": "方干",
        "biography": "",
        "paragraphs": [
            "江东寒近腊，野寺水天昏。无酒能宵夜，随僧早闭门。",
            "照墙灯焰细，著瓦雨声繁。漂泊仍千里，清吟欲断魂。"
        ],
        "notes": [
            ""
        ],
        "volume": "卷六百四十八",
        "no#": 36
    },
    {
        "title": "新秋独夜寄戴叔伦",
        "author": "方干",
        "biography": "",
        "paragraphs": [
            "遥夜独不卧，寂寥庭户中。河明五陵上，月满九门东。",
            "万里亲朋散，故园沧海空。归怀正南望，此夕起秋风。"
        ],
        "notes": [
            ""
        ],
        "volume": "卷六百四十八",
        "no#": 37
    },
    {
        "title": "送沛县司马丞之任",
        "author": "方干",
        "biography": "",
        "paragraphs": [
            "举酒一相劝，逢春聊尽欢。羁游故交少，远别后期难。",
            "路上野花发，雨中青草寒。悠悠两都梦，小沛与长安。"
        ],
        "notes": [
            ""
        ],
        "volume": "卷六百四十八",
        "no#": 38
    },
    {
        "title": "送卢评事东归",
        "author": "方干",
        "biography": "",
        "paragraphs": [
            "万里杨柳色，出关随故人。轻烟覆流水，落日照行尘。",
            "积梦江湖阔，忆家兄弟贫。裴回灞亭上，不语共伤春。"
        ],
        "notes": [
            ""
        ],
        "volume": "卷六百四十八",
        "no#": 39
    },
    {
        "title": "清明日送邓芮还乡",
        "author": "方干",
        "biography": "",
        "paragraphs": [
            "钟鼓喧离室，车徒促夜装。晓榆新变火，轻柳暗飞霜。",
            "转镜看华发，传杯话故乡。每嫌儿女泪，今日自沾裳。"
        ],
        "notes": [
            ""
        ],
        "volume": "卷六百四十八",
        "no#": 40
    }
]