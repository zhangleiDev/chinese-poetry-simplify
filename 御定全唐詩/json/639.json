[
    {
        "title": "兴善寺贝多树",
        "author": "张乔",
        "biography": "",
        "paragraphs": [
            "还应毫末长，始见拂丹霄。得子从西国，成阴见昔朝。",
            "势随双刹直，寒出四墙遥。带月啼春鸟，连空噪暝蜩。",
            "远根穿古井，高顶起凉飙。影动悬灯夜，声繁过雨朝。",
            "静迟松桂老，坚任雪霜凋。永共终南在，应随劫火烧。"
        ],
        "notes": [
            ""
        ],
        "volume": "卷六百三十九",
        "no#": 1
    },
    {
        "title": "华山",
        "author": "张乔",
        "biography": "",
        "paragraphs": [
            "青苍河一隅，气状杳难图。卓杰三峰出，高奇四岳无。",
            "力疑擎上界，势独压中区。众水东西走，群山远近趋。",
            "天回诸宿照，地耸百灵扶。石壁烟霞丽，龙潭雨雹粗。",
            "澄凝临甸服，险固束神都。浅觉川原异，深应日月殊。",
            "鹤归青霭合，仙去白云孤。瀑漏斜飞冻，松长倒挂枯。",
            "每来寻洞穴，不拟返江湖。傥有芝田种，岩间老一夫。"
        ],
        "notes": [
            ""
        ],
        "volume": "卷六百三十九",
        "no#": 2
    },
    {
        "title": "送何道士归山",
        "author": "张乔",
        "biography": "",
        "paragraphs": [
            "身非绝粒本清羸，束挂仙经杖一枝。落叶独寻流水去，",
            "樵客若能随洞里，回归人世始应悲。"
        ],
        "notes": [
            ""
        ],
        "volume": "卷六百三十九",
        "no#": 3
    },
    {
        "title": "城东寓居寄知己",
        "author": "张乔",
        "biography": "",
        "paragraphs": [
            "花木闲门苔藓生，浐川特去得吟情。病来久绝洞庭信，",
            "干时退出长如此，频愧相忧道姓名。"
        ],
        "notes": [
            ""
        ],
        "volume": "卷六百三十九",
        "no#": 4
    },
    {
        "title": "再书边事",
        "author": "张乔",
        "biography": "",
        "paragraphs": [
            "万里沙西寇已平，犬羊群外筑空城。分营夜火烧云远，",
            "羌戎不识干戈老，须贺当时圣主明。"
        ],
        "notes": [
            ""
        ],
        "volume": "卷六百三十九",
        "no#": 5
    },
    {
        "title": "游边感怀二首",
        "author": "张乔",
        "biography": "",
        "paragraphs": [
            "贫游缭绕困边沙，却被辽阳战士嗟。",
            "不是无家归不得，有家归去似无家。",
            "兄弟江南身塞北，雁飞犹自半年余。",
            "夜来因得思乡梦，重读前秋转海书。"
        ],
        "notes": [
            ""
        ],
        "volume": "卷六百三十九",
        "no#": 6
    },
    {
        "title": "无题",
        "author": "张乔",
        "biography": "",
        "paragraphs": [
            "九霄无诏下，何事触清尘。宅带松萝僻，身惟猿鸟亲。",
            "吟看仙掌月，期有洞庭人。莫问烟霞句，悬知见岳神。"
        ],
        "notes": [
            ""
        ],
        "volume": "卷六百三十九",
        "no#": 7
    },
    {
        "title": "蝉",
        "author": "张乔",
        "biography": "",
        "paragraphs": [
            "先秋蝉一悲，长是客行时。曾感去年者，又鸣何处枝。",
            "细听残韵在，回望旧声迟。断续谁家树，凉风送别离。"
        ],
        "notes": [
            ""
        ],
        "volume": "卷六百三十九",
        "no#": 8
    },
    {
        "title": "江上逢进士许棠",
        "author": "张乔",
        "biography": "",
        "paragraphs": [
            "诗人推上第，新榜又无君。鹤发他乡老，渔歌故国闻。",
            "平江流晓月，独鸟伴余云。且了髫年志，沙鸥未可群。"
        ],
        "notes": [
            ""
        ],
        "volume": "卷六百三十九",
        "no#": 9
    },
    {
        "title": "送河西从事",
        "author": "张乔",
        "biography": "",
        "paragraphs": [
            "结束佐戎旃，河西住几年。陇头随日去，碛里寄星眠。",
            "水近沙连帐，程遥马入天。圣朝思上策，重待奏安边。"
        ],
        "notes": [
            ""
        ],
        "volume": "卷六百三十九",
        "no#": 10
    },
    {
        "title": "河湟旧卒",
        "author": "张乔",
        "biography": "",
        "paragraphs": [
            "少年随将讨河湟，头白时清返故乡。",
            "十万汉军零落尽，独吹边曲向残阳。"
        ],
        "notes": [
            ""
        ],
        "volume": "卷六百三十九",
        "no#": 11
    },
    {
        "title": "促织",
        "author": "张乔",
        "biography": "",
        "paragraphs": [
            "念尔无机自有情，迎寒辛苦弄梭声。",
            "椒房金屋何曾识，偏向贫家壁下鸣。"
        ],
        "notes": [
            ""
        ],
        "volume": "卷六百三十九",
        "no#": 12
    },
    {
        "title": "猿",
        "author": "张乔",
        "biography": "",
        "paragraphs": [
            "挂月栖云向楚林，取来全是为清音。",
            "谁知系在黄金索，翻畏侯家不敢吟。"
        ],
        "notes": [
            ""
        ],
        "volume": "卷六百三十九",
        "no#": 13
    },
    {
        "title": "寄荐福寺栖白大师",
        "author": "张乔",
        "biography": "",
        "paragraphs": [
            "高塔六街无不见，塔边名出只吾师。",
            "尝闻朝客多相□，记得□□数句诗。"
        ],
        "notes": [
            ""
        ],
        "volume": "卷六百三十九",
        "no#": 14
    },
    {
        "title": "越中赠别",
        "author": "张乔",
        "biography": "",
        "paragraphs": [
            "东越相逢几醉眠，满楼明月镜湖边。",
            "别离吟断西陵渡，杨柳秋风两岸蝉。"
        ],
        "notes": [
            ""
        ],
        "volume": "卷六百三十九",
        "no#": 15
    },
    {
        "title": "寄清越上人",
        "author": "张乔",
        "biography": "",
        "paragraphs": [
            "大道本来无所染，白云那得有心期。",
            "远公独刻莲花漏，犹向空山礼六时。"
        ],
        "notes": [
            ""
        ],
        "volume": "卷六百三十九",
        "no#": 16
    },
    {
        "title": "宿齐山僧舍",
        "author": "张乔",
        "biography": "",
        "paragraphs": [
            "一宿经窗卧白波，万重归梦隔烟萝。",
            "若言不得南宗要，长在禅床事更多。"
        ],
        "notes": [
            ""
        ],
        "volume": "卷六百三十九",
        "no#": 17
    },
    {
        "title": "春日游曲江",
        "author": "张乔",
        "biography": "",
        "paragraphs": [
            "日暖鸳鸯拍浪春，蒹葭浦际聚青苹。若论来往乡心切，须是烟波岛上人。"
        ],
        "notes": [
            ""
        ],
        "volume": "卷六百三十九",
        "no#": 18
    },
    {
        "title": "渔家",
        "author": "张乔",
        "biography": "",
        "paragraphs": [
            "拥棹思悠悠，更深泛积流。唯将一星火，何处宿芦洲。"
        ],
        "notes": [
            ""
        ],
        "volume": "卷六百三十九",
        "no#": 19
    },
    {
        "title": "送人及第归海东",
        "author": "张乔",
        "biography": "",
        "paragraphs": [
            "东风日边起，草木一时春。自笑中华路，年年送远人。"
        ],
        "notes": [
            ""
        ],
        "volume": "卷六百三十九",
        "no#": 20
    },
    {
        "title": "题河中鹳雀楼",
        "author": "张乔",
        "biography": "",
        "paragraphs": [
            "高楼怀古动悲歌，鹳雀今无野燕过。树隔五陵秋色早，",
            "十载重来值摇落，天涯归计欲如何。"
        ],
        "notes": [
            ""
        ],
        "volume": "卷六百三十九",
        "no#": 21
    },
    {
        "title": "宿洛都门",
        "author": "张乔",
        "biography": "",
        "paragraphs": [
            "山川马上度边禽，一宿都门永夜吟。",
            "客路不归秋又晚，西风吹动洛阳砧。"
        ],
        "notes": [
            ""
        ],
        "volume": "卷六百三十九",
        "no#": 22
    },
    {
        "title": "对月二首",
        "author": "张乔",
        "biography": "",
        "paragraphs": [
            "圆魄上寒空，皆言四海同。安知千里外，不有雨兼风。",
            "盈缺青冥外，东风万古吹。何人种丹桂，不长出轮枝。"
        ],
        "notes": [
            ""
        ],
        "volume": "卷六百三十九",
        "no#": 23
    },
    {
        "title": "赠友人",
        "author": "张乔",
        "biography": "",
        "paragraphs": [
            "自说安贫归未得，竹边门掩小池冰。典琴赊酒吟过寺，",
            "几时献了相如赋，共向嵩山采茯苓。"
        ],
        "notes": [
            ""
        ],
        "volume": "卷六百三十九",
        "no#": 24
    },
    {
        "title": "笛",
        "author": "张乔",
        "biography": "",
        "paragraphs": [
            "剪雨裁烟一节秋，落梅杨柳曲中愁。",
            "尊前暂借殷勤看，明日曾闻向陇头。"
        ],
        "notes": [
            ""
        ],
        "volume": "卷六百三十九",
        "no#": 25
    },
    {
        "title": "渔者",
        "author": "张乔",
        "biography": "",
        "paragraphs": [
            "首戴圆荷发不梳，叶舟为宅水为居。",
            "沙头聚看人如市，钓得澄江一丈鱼。"
        ],
        "notes": [
            ""
        ],
        "volume": "卷六百三十九",
        "no#": 26
    },
    {
        "title": "宿潺湲亭",
        "author": "张乔",
        "biography": "",
        "paragraphs": [
            "走月流烟叠树西，听来愁甚听猿啼。",
            "几时御水声边住，却梦潺湲宿此溪。"
        ],
        "notes": [
            ""
        ],
        "volume": "卷六百三十九",
        "no#": 27
    },
    {
        "title": "台城",
        "author": "张乔",
        "biography": "",
        "paragraphs": [
            "宫殿余基长草花，景阳宫树噪村鸦。",
            "云屯雉堞依然在，空绕渔樵四五家。"
        ],
        "notes": [
            ""
        ],
        "volume": "卷六百三十九",
        "no#": 28
    },
    {
        "title": "寄山僧",
        "author": "张乔",
        "biography": "",
        "paragraphs": [
            "闲倚蒲团向日眠，不能归老岳云边。",
            "旧时僧侣无人在，惟有长松见少年。"
        ],
        "notes": [
            ""
        ],
        "volume": "卷六百三十九",
        "no#": 29
    },
    {
        "title": "题上元许棠所任王昌龄厅",
        "author": "张乔",
        "biography": "",
        "paragraphs": [
            "琉璃堂里当时客，久绝吟声继后尘。",
            "百四十年庭树老，如今重得见诗人。"
        ],
        "notes": [
            ""
        ],
        "volume": "卷六百三十九",
        "no#": 30
    },
    {
        "title": "自诮",
        "author": "张乔",
        "biography": "",
        "paragraphs": [
            "每到花时恨道穷，一生光景半成空。",
            "只应抱璞非良玉，岂得年年不至公。"
        ],
        "notes": [
            ""
        ],
        "volume": "卷六百三十九",
        "no#": 31
    },
    {
        "title": "赠河南诗友",
        "author": "张乔",
        "biography": "",
        "paragraphs": [
            "山东令族玉无尘，裁剪烟花笔下春。",
            "不把瑶华借风月，洛阳才子更何人。"
        ],
        "notes": [
            ""
        ],
        "volume": "卷六百三十九",
        "no#": 32
    },
    {
        "title": "寄维扬故人",
        "author": "张乔",
        "biography": "",
        "paragraphs": [
            "离别河边绾柳条，千山万水玉人遥。",
            "月明记得相寻处，城锁东风十五桥。"
        ],
        "notes": [
            ""
        ],
        "volume": "卷六百三十九",
        "no#": 33
    },
    {
        "title": "孤云",
        "author": "张乔",
        "biography": "",
        "paragraphs": [
            "舒卷因风何所之，碧天孤影势迟迟。",
            "莫言长是无心物，还有随龙作雨时。"
        ],
        "notes": [
            ""
        ],
        "volume": "卷六百三十九",
        "no#": 34
    },
    {
        "title": "咏棋子赠弈僧",
        "author": "张乔",
        "biography": "",
        "paragraphs": [
            "黑白谁能用入玄，千回生死体方圆。",
            "空门说得恒沙劫，应笑终年为一先。"
        ],
        "notes": [
            ""
        ],
        "volume": "卷六百三十九",
        "no#": 35
    },
    {
        "title": "谷口作",
        "author": "张乔",
        "biography": "",
        "paragraphs": [
            "巴客青冥过岭尘，雪崖交映一川春。",
            "晴朝采药寻源去，必恐云深见异人。"
        ],
        "notes": [
            ""
        ],
        "volume": "卷六百三十九",
        "no#": 36
    },
    {
        "title": "寄弟",
        "author": "张乔",
        "biography": "",
        "paragraphs": [
            "故里行人战后疏，青崖萍寄白云居。",
            "那堪又是伤春日，把得长安落第书。"
        ],
        "notes": [
            ""
        ],
        "volume": "卷六百三十九",
        "no#": 37
    },
    {
        "title": "春日有怀",
        "author": "张乔",
        "biography": "",
        "paragraphs": [
            "高下寻花春景迟，汾阳台榭白云诗。",
            "看山怀古翻惆怅，未胜遥传不到时。"
        ],
        "notes": [
            ""
        ],
        "volume": "卷六百三十九",
        "no#": 38
    },
    {
        "title": "鹭鸶障子",
        "author": "张乔",
        "biography": "",
        "paragraphs": [
            "剪得机中如雪素，画为江上带丝禽。",
            "闲来相对茅堂下，引出烟波万里心。"
        ],
        "notes": [
            ""
        ],
        "volume": "卷六百三十九",
        "no#": 39
    },
    {
        "title": "甘露寺僧房",
        "author": "张乔",
        "biography": "",
        "paragraphs": [
            "临水登山路，重寻旅思劳。竹阴行处密，僧腊别来高。",
            "远岫明寒火，危楼响夜涛。悲秋不成寐，明月上千舠。"
        ],
        "notes": [
            ""
        ],
        "volume": "卷六百三十九",
        "no#": 40
    },
    {
        "title": "宿江叟岛居",
        "author": "张乔",
        "biography": "",
        "paragraphs": [
            "一家烟岛隈，竹里夜窗开。数派分潮去，千樯聚月来。",
            "石楼云断续，涧渚雁徘徊。了得平生志，还归筑钓台。"
        ],
        "notes": [
            ""
        ],
        "volume": "卷六百三十九",
        "no#": 41
    },
    {
        "title": "江村",
        "author": "张乔",
        "biography": "",
        "paragraphs": [
            "贫游无定踪，乡信转难逢。寒渚暮烟阔，去帆归思重。",
            "潮平低戌火，木落远山钟。况是渔家宿，疏篱响夜舂。"
        ],
        "notes": [
            ""
        ],
        "volume": "卷六百三十九",
        "no#": 42
    },
    {
        "title": "赠进士顾云",
        "author": "张乔",
        "biography": "",
        "paragraphs": [
            "潮槛烟波别钓津，西京同□荻□贫。不知守道归何日，",
            "与君愁寂无消处，赊酒青门送楚人。"
        ],
        "notes": [
            ""
        ],
        "volume": "卷六百三十九",
        "no#": 43
    },
    {
        "title": "赠头陀僧",
        "author": "张乔",
        "biography": "",
        "paragraphs": [
            "自说年深别石桥，遍游灵迹熟南朝。已知世路皆虚幻，",
            "如今竹院藏衰老，一点寒灯弟子烧。"
        ],
        "notes": [
            ""
        ],
        "volume": "卷六百三十九",
        "no#": 44
    },
    {
        "title": "寻阳村舍",
        "author": "张乔",
        "biography": "",
        "paragraphs": [
            "荒林寄远居，坐卧见樵渔。夜火随船远，寒更出郡疏。",
            "雪迷登岳路，风阻转江书。寂寞高窗下，思乡岁欲除。"
        ],
        "notes": [
            ""
        ],
        "volume": "卷六百三十九",
        "no#": 45
    },
    {
        "title": "江楼作",
        "author": "张乔",
        "biography": "",
        "paragraphs": [
            "凭槛见天涯，非秋亦可悲。晚天帆去疾，春雪燕来迟。",
            "山水分乡县，干戈足别离。南人废耕织，早晚罢王师。"
        ],
        "notes": [
            ""
        ],
        "volume": "卷六百三十九",
        "no#": 46
    },
    {
        "title": "回鸾阁写望",
        "author": "张乔",
        "biography": "",
        "paragraphs": [
            "古阁上空半，寥寥千里心。多年为客路，尽日倚栏吟。",
            "山压秦川重，河来虏塞深。回銮今不见，烟雾杳沉沉。"
        ],
        "notes": [
            ""
        ],
        "volume": "卷六百三十九",
        "no#": 47
    },
    {
        "title": "题宣州开元寺",
        "author": "张乔",
        "biography": "",
        "paragraphs": [
            "谁家烟径长莓苔，金碧虚栏竹上开。流水远分山色断，",
            "达理始应尽惆怅，僧闲应得话天台。"
        ],
        "notes": [
            ""
        ],
        "volume": "卷六百三十九",
        "no#": 48
    },
    {
        "title": "题友人草堂",
        "author": "张乔",
        "biography": "",
        "paragraphs": [
            "空山卜隐初，生计亦无余。三亩水边竹，一床琴畔书。",
            "深林收晚果，绝顶拾秋蔬。坚话长如此，何年献子虚。"
        ],
        "notes": [
            ""
        ],
        "volume": "卷六百三十九",
        "no#": 49
    },
    {
        "title": "七松亭",
        "author": "张乔",
        "biography": "",
        "paragraphs": [
            "七松亭上望秦川，高鸟闲云满目前。已比子真耕谷口，",
            "明月影中宫漏近，佩声应宿使朝天。"
        ],
        "notes": [
            ""
        ],
        "volume": "卷六百三十九",
        "no#": 50
    },
    {
        "title": "题友人林斋",
        "author": "张乔",
        "biography": "",
        "paragraphs": [
            "乔木带凉蝉，来吟暑雨天。不离高枕上，似宿远山边。",
            "簟冷窗中月，茶香竹里泉。吾庐近溪岛，忆别动经年。"
        ],
        "notes": [
            ""
        ],
        "volume": "卷六百三十九",
        "no#": 51
    },
    {
        "title": "经宣城元员外山居",
        "author": "张乔",
        "biography": "",
        "paragraphs": [
            "无人袭仙隐，石室闭空山。避烧猿犹到，随云鹤不还。",
            "涧荒岩影在，桥断树阴闲。但有黄河赋，长留在世间。"
        ],
        "notes": [
            ""
        ],
        "volume": "卷六百三十九",
        "no#": 52
    },
    {
        "title": "经九华山费征君故居",
        "author": "张乔",
        "biography": "",
        "paragraphs": [
            "草堂芜没后，来往问樵翁。断石荒林外，孤坟晚照中。",
            "数溪分大野，九子立寒空。烟壁曾行处，青云路不通。"
        ],
        "notes": [
            ""
        ],
        "volume": "卷六百三十九",
        "no#": 53
    },
    {
        "title": "题贾岛吟诗台",
        "author": "张乔",
        "biography": "",
        "paragraphs": [
            "吟魂不复游，台亦似荒丘。一径草中出，长江天外流。",
            "暝烟寒鸟集，残月夜虫愁。愿得生禾黍，锄平恨即休。"
        ],
        "notes": [
            ""
        ],
        "volume": "卷六百三十九",
        "no#": 54
    },
    {
        "title": "游南岳",
        "author": "张乔",
        "biography": "",
        "paragraphs": [
            "入岩仙境清，行尽复重行。若得闲无事，长来寄此生。",
            "涧松闲易老，笼烛晚生明。一宿泉声里，思乡梦不成。"
        ],
        "notes": [
            ""
        ],
        "volume": "卷六百三十九",
        "no#": 55
    },
    {
        "title": "寻桃源",
        "author": "张乔",
        "biography": "",
        "paragraphs": [
            "武林春草齐，花影隔澄溪。路远无人去，山空有鸟啼。",
            "水垂青霭断，松偃绿萝低。世上迷途客，经兹尽不迷。"
        ],
        "notes": [
            ""
        ],
        "volume": "卷六百三十九",
        "no#": 56
    },
    {
        "title": "青鸟泉",
        "author": "张乔",
        "biography": "",
        "paragraphs": [
            "只此沉仙翼，瑶池似不遥。有声悬翠壁，无势下丹霄。",
            "净濑烟霞古，寒原草木凋。山河几更变，幽咽到唐朝。"
        ],
        "notes": [
            ""
        ],
        "volume": "卷六百三十九",
        "no#": 57
    },
    {
        "title": "望巫山",
        "author": "张乔",
        "biography": "",
        "paragraphs": [
            "溪叠云深转谷迟，暝投孤店草虫悲。愁连远水波涛夜，",
            "东归未必胜羁旅，况是东归未有期。"
        ],
        "notes": [
            ""
        ],
        "volume": "卷六百三十九",
        "no#": 58
    },
    {
        "title": "省中偶作",
        "author": "张乔",
        "biography": "",
        "paragraphs": [
            "二转郎曹自勉旃，莎阶吟步想前贤。不如何逊无佳句，",
            "乳毛松雪春来好，直夜清闲且学禅。"
        ],
        "notes": [
            ""
        ],
        "volume": "卷六百三十九",
        "no#": 59
    },
    {
        "title": "秋夕",
        "author": "张乔",
        "biography": "",
        "paragraphs": [
            "春恨复秋悲，秋悲难到时。每逢明月夜，长起故山思。",
            "巷僻行吟远，蛩多独卧迟。溪僧与樵客，动别十年期。"
        ],
        "notes": [
            ""
        ],
        "volume": "卷六百三十九",
        "no#": 60
    },
    {
        "title": "山中冬夜",
        "author": "张乔",
        "biography": "",
        "paragraphs": [
            "寒叶风摇尽，空林鸟宿稀。涧冰妨鹿饮，山雪阻僧归。",
            "夜坐尘心定，长吟语力微。人间去多事，何处梦柴扉。"
        ],
        "notes": [
            ""
        ],
        "volume": "卷六百三十九",
        "no#": 61
    },
    {
        "title": "宿刘温书斋",
        "author": "张乔",
        "biography": "",
        "paragraphs": [
            "不掩盈窗月，天然格调高。凉风移蟋蟀，落叶在离骚。",
            "回笔挑灯烬，悬图见海涛。因论三国志，空载几英豪。"
        ],
        "notes": [
            ""
        ],
        "volume": "卷六百三十九",
        "no#": 62
    },
    {
        "title": "归旧山",
        "author": "张乔",
        "biography": "",
        "paragraphs": [
            "昔年山下结茅茨，村落重来野径移。樵客相逢悲往事，",
            "此景一抛吟欲老，可能文字圣朝知。"
        ],
        "notes": [
            ""
        ],
        "volume": "卷六百三十九",
        "no#": 63
    },
    {
        "title": "潭上作",
        "author": "张乔",
        "biography": "",
        "paragraphs": [
            "竹岛残阳映翠微，雪翎禽过碧潭飞。",
            "人间未有关身事，每到渔家不欲归。"
        ],
        "notes": [
            ""
        ],
        "volume": "卷六百三十九",
        "no#": 64
    },
    {
        "title": "杨花落",
        "author": "张乔",
        "biography": "",
        "paragraphs": [
            "北斗南回春物老，红英落尽绿尚早。韶风澹荡无所依，",
            "人家女儿出罗幕，净扫玉除看花落。宝环纤手捧更飞，",
            "东园桃李芳已歇，犹有杨花娇暮春。"
        ],
        "notes": [
            ""
        ],
        "volume": "卷六百三十九",
        "no#": 65
    },
    {
        "title": "九华楼晴望",
        "author": "张乔",
        "biography": "",
        "paragraphs": [
            "一夜江潭风雨后，九华晴望倚天秋。",
            "重来此地知何日，欲别殷勤更上楼。"
        ],
        "notes": [
            ""
        ],
        "volume": "卷六百三十九",
        "no#": 66
    },
    {
        "title": "终南山",
        "author": "张乔",
        "biography": "",
        "paragraphs": [
            "带雪复衔春，横天占半秦。势奇看不定，景变写难真。",
            "洞远皆通岳，川多更有神。白云幽绝处，自古属樵人。"
        ],
        "notes": [
            ""
        ],
        "volume": "卷六百三十九",
        "no#": 67
    },
    {
        "title": "哭陈陶",
        "author": "张乔",
        "biography": "",
        "paragraphs": [
            "先生抱衰疾，不起茂陵间。夕临诸孤少，荒居吊客还。",
            "遗文禅东岳，留语葬乡山。多雨铭旌故，残灯素帐闲。",
            "乐章谁与集，陇树即堪攀。神理今难问，予将叫帝关。"
        ],
        "notes": [
            ""
        ],
        "volume": "卷六百三十九",
        "no#": 68
    },
    {
        "title": "长门怨",
        "author": "张乔",
        "biography": "",
        "paragraphs": [
            "御泉长绕凤凰楼，自是恩波别处流。",
            "闲揲舞衣归未得，夜来砧杵六宫秋。"
        ],
        "notes": [
            ""
        ],
        "volume": "卷六百三十九",
        "no#": 69
    }
]