[
    {
        "title": "奉和圣制立春日侍宴内殿出剪彩花应制",
        "author": "刘宪",
        "biography": "",
        "paragraphs": [
            "上林宫馆好，春光独早知。剪花疑始发，刻燕似新窥。",
            "色浓轻雪点，香浅嫩风吹。此日叨陪侍，恩荣得数枝。"
        ],
        "notes": [
            ""
        ],
        "volume": "卷七十一",
        "no#": 1
    },
    {
        "title": "奉和人日清晖阁宴群臣遇雪应制",
        "author": "刘宪",
        "biography": "",
        "paragraphs": [
            "舆辇乘人日，登临上凤京。风寻歌曲飏，雪向舞行萦。",
            "千官随兴合，万福与时并。承恩长若此，微贱幸升平。"
        ],
        "notes": [
            ""
        ],
        "volume": "卷七十一",
        "no#": 2
    },
    {
        "title": "奉和七夕宴两仪殿应制",
        "author": "刘宪",
        "biography": "",
        "paragraphs": [
            "秋吹过双阙，星仙动二灵。更深移月镜，河浅度云輧。",
            "殿上呼方朔，人间失武丁。天文兹夜里，光映紫微庭。"
        ],
        "notes": [
            ""
        ],
        "volume": "卷七十一",
        "no#": 3
    },
    {
        "title": "奉和九月九日圣制登慈恩寺浮图应制",
        "author": "刘宪",
        "biography": "",
        "paragraphs": [
            "飞塔云霄半，清晨羽旆游。登临凭季月，寥廓见中州。",
            "御酒新寒退，天文瑞景留。辟邪将献寿，兹日奉千秋。"
        ],
        "notes": [
            ""
        ],
        "volume": "卷七十一",
        "no#": 4
    },
    {
        "title": "闰九月九日幸总持寺登浮图应制",
        "author": "刘宪",
        "biography": "",
        "paragraphs": [
            "重阳登闰序，上界叶时巡。驻辇天花落，开筵妓乐陈。",
            "城端刹柱见，云表露盘新。临睨光辉满，飞文动睿神。"
        ],
        "notes": [
            ""
        ],
        "volume": "卷七十一",
        "no#": 5
    },
    {
        "title": "侍宴长宁公主东庄",
        "author": "刘宪",
        "biography": "",
        "paragraphs": [
            "公主林亭地，清晨降玉舆。画桥飞渡水，仙阁涌临虚。",
            "晴新看蛱蝶，夏早摘芙蕖。文酒娱游盛，忻叨侍从余。"
        ],
        "notes": [
            ""
        ],
        "volume": "卷七十一",
        "no#": 6
    },
    {
        "title": "奉和送金城公主入西蕃应制",
        "author": "刘宪",
        "biography": "",
        "paragraphs": [
            "外馆逾河右，行营指路岐。和亲悲远嫁，忍爱泣将离。",
            "旌旆羌风引，轩车汉月随。那堪马上曲，时向管中吹。"
        ],
        "notes": [
            ""
        ],
        "volume": "卷七十一",
        "no#": 7
    },
    {
        "title": "奉和圣制登骊山高顶寓目应制",
        "author": "刘宪",
        "biography": "",
        "paragraphs": [
            "骊阜镇皇都，銮游眺八区。原隰旌门里，风云扆座隅。",
            "直城如斗柄，官树似星榆。从臣词赋末，滥得上天衢。"
        ],
        "notes": [
            ""
        ],
        "volume": "卷七十一",
        "no#": 8
    },
    {
        "title": "奉和幸白鹿观应制",
        "author": "刘宪",
        "biography": "",
        "paragraphs": [
            "玄游乘落晖，仙宇蔼霏微。石梁萦涧转，珠旆扫坛飞。",
            "芝童荐膏液，松鹤舞骖騑。还似瑶池上，歌成周驭归。"
        ],
        "notes": [
            ""
        ],
        "volume": "卷七十一",
        "no#": 9
    },
    {
        "title": "折杨柳",
        "author": "刘宪",
        "biography": "",
        "paragraphs": [
            "沙塞三河道，金闺二月春。碧烟杨柳色，红粉绮罗人。",
            "露叶怜啼脸，风花思舞巾。攀持君不见，为听曲中新。"
        ],
        "notes": [
            ""
        ],
        "volume": "卷七十一",
        "no#": 10
    },
    {
        "title": "奉和立春日内出彩花树应制",
        "author": "刘宪",
        "biography": "",
        "paragraphs": [
            "禁苑韶年此日归，东郊道上转青旗。柳色梅芳何处所，",
            "欲识王游布阳气，为观天藻竞春晖。"
        ],
        "notes": [
            ""
        ],
        "volume": "卷七十一",
        "no#": 11
    },
    {
        "title": "奉和春日幸望春宫应制",
        "author": "刘宪",
        "biography": "",
        "paragraphs": [
            "暮春春色最便妍，苑里花开列御筵。商山积翠临城起，",
            "欢娱节物今如此，愿奉宸游亿万年。"
        ],
        "notes": [
            ""
        ],
        "volume": "卷七十一",
        "no#": 12
    },
    {
        "title": "奉和幸安乐公主山庄应制",
        "author": "刘宪",
        "biography": "",
        "paragraphs": [
            "主家别墅帝城隈，无劳海上觅蓬莱。遝石悬流平地起，",
            "此日风光与形胜，只言作伴圣词来。"
        ],
        "notes": [
            ""
        ],
        "volume": "卷七十一",
        "no#": 13
    },
    {
        "title": "兴庆池侍宴应制",
        "author": "刘宪",
        "biography": "",
        "paragraphs": [
            "苍龙阙下天泉池，轩驾来游箫管吹。缘堤夏筱萦不散，",
            "自然东海神仙处，何用西昆辙迹疲。"
        ],
        "notes": [
            ""
        ],
        "volume": "卷七十一",
        "no#": 14
    },
    {
        "title": "奉和幸大荐福寺应制",
        "author": "刘宪",
        "biography": "",
        "paragraphs": [
            "地灵传景福，天驾俨钩陈。佳哉藩邸旧，赫矣梵宫新。",
            "香塔鱼山下，禅堂雁水滨。珠幡映白日，镜殿写青春。",
            "甚欢延故吏，大觉拯生人。幸承歌颂末，长奉属车尘。"
        ],
        "notes": [
            ""
        ],
        "volume": "卷七十一",
        "no#": 15
    },
    {
        "title": "奉和幸三会寺应制",
        "author": "刘宪",
        "biography": "",
        "paragraphs": [
            "岧峣仓史台，敞朗绀园开。戒旦壶人集，翻霜羽骑来。",
            "下辇登三袭，褰旒望九垓。林披馆陶榜，水浸昆明灰。",
            "网户飞花缀，幡竿度鸟回。豫游仙唱动，潇洒出尘埃。"
        ],
        "notes": [
            ""
        ],
        "volume": "卷七十一",
        "no#": 16
    },
    {
        "title": "奉和幸长安故城未央宫应制",
        "author": "刘宪",
        "biography": "",
        "paragraphs": [
            "汉宫千祀外，轩驾一来游。夷荡长如此，威灵不复留。",
            "凭高睿赏发，怀古圣情周。寒向南山敛，春过北渭浮。",
            "土功昔云盛，人英今所求。幸听熏风曲，方知霸道羞。"
        ],
        "notes": [
            ""
        ],
        "volume": "卷七十一",
        "no#": 17
    },
    {
        "title": "奉和幸礼部尚书窦希玠宅应制",
        "author": "刘宪",
        "biography": "",
        "paragraphs": [
            "北斗枢机任，西京肺腑亲。畴昔王门下，今兹御幸辰。",
            "恩光山水被，圣作管弦新。绕坐熏红药，当轩暗绿筠。",
            "摘荷才早夏，听鸟尚余春。行漏今徒晚，风烟起观津。"
        ],
        "notes": [
            ""
        ],
        "volume": "卷七十一",
        "no#": 18
    },
    {
        "title": "奉和圣制幸望春宫送朔方大总管张仁亶",
        "author": "刘宪",
        "biography": "",
        "paragraphs": [
            "命将择耆年，图功胜必全。光辉万乘饯，威武二庭宣。",
            "中衢横鼓角，旷野蔽旌旃。推食天厨至，投醪御酒传。",
            "凉风过雁苑，杀气下鸡田。分阃恩何极，临岐动睿篇。"
        ],
        "notes": [
            ""
        ],
        "volume": "卷七十一",
        "no#": 19
    },
    {
        "title": "奉和幸韦嗣立山庄侍宴应制",
        "author": "刘宪",
        "biography": "",
        "paragraphs": [
            "东山有谢安，枉道降鸣銮。缇骑分初日，霓旌度晓寒。",
            "云跸岩间下，虹桥涧底盘。幽栖俄以届，圣瞩宛余欢。",
            "崖悬飞溜直，岸转绿潭宽。桂华尧酒泛，松响舜琴弹。",
            "明主恩斯极，贤臣节更殚。不才叨侍从，咏德以濡翰。"
        ],
        "notes": [
            ""
        ],
        "volume": "卷七十一",
        "no#": 20
    },
    {
        "title": "人日玩雪应制",
        "author": "刘宪",
        "biography": "",
        "paragraphs": [
            "胜日登临云叶起，芳风摇荡雪花飞。",
            "呈晖幸得承金镜，飏彩还将奉玉衣。"
        ],
        "notes": [
            ""
        ],
        "volume": "卷七十一",
        "no#": 21
    },
    {
        "title": "上巳日祓禊渭滨应制",
        "author": "刘宪",
        "biography": "",
        "paragraphs": [
            "桃花欲落柳条长，沙头水上足风光。",
            "此时御跸来游处，愿奉年年祓禊觞。"
        ],
        "notes": [
            ""
        ],
        "volume": "卷七十一",
        "no#": 22
    },
    {
        "title": "苑中遇雪应制",
        "author": "刘宪",
        "biography": "",
        "paragraphs": [
            "龙骖晓入望春宫，正逢春雪舞东风。",
            "花光并洒天文上，寒气行消御酒中。"
        ],
        "notes": [
            ""
        ],
        "volume": "卷七十一",
        "no#": 23
    },
    {
        "title": "夜宴安乐公主新宅",
        "author": "刘宪",
        "biography": "",
        "paragraphs": [
            "层轩洞户旦新披，度曲飞觞夜不疲。",
            "绮缀玲珑河色晓，珠帘隐映月华窥。"
        ],
        "notes": [
            ""
        ],
        "volume": "卷七十一",
        "no#": 24
    },
    {
        "title": "奉和圣制幸韦嗣立山庄",
        "author": "刘宪",
        "biography": "",
        "paragraphs": [
            "非吏非隐晋尚书，一丘一壑降乘舆。",
            "天藻缘情两曜合，山卮献寿万年余。"
        ],
        "notes": [
            ""
        ],
        "volume": "卷七十一",
        "no#": 25
    },
    {
        "title": "饯唐永昌",
        "author": "刘宪",
        "biography": "",
        "paragraphs": [
            "始见郎官拜洛阳，旋闻近侍发雕章。",
            "绪言已勖期年政，绮字当生满路光。"
        ],
        "notes": [
            ""
        ],
        "volume": "卷七十一",
        "no#": 26
    }
]