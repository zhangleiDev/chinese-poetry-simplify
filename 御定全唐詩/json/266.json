[
    {
        "title": "洛阳早春",
        "author": "顾况",
        "biography": "",
        "paragraphs": [
            "何地避春愁，终年忆旧游。一家千里外，百舌五更头。",
            "客路偏逢雨，乡山不入楼。故园桃李月，伊水向东流。"
        ],
        "notes": [
            ""
        ],
        "volume": "卷二百六十六",
        "no#": 1
    },
    {
        "title": "步虚词",
        "author": "顾况",
        "biography": "",
        "paragraphs": [
            "迥步游三洞，清心礼七真。飞符超羽翼，焚火醮星辰。",
            "残药沾鸡犬，灵香出凤麟。壶中无窄处，愿得一容身。"
        ],
        "notes": [
            ""
        ],
        "volume": "卷二百六十六",
        "no#": 2
    },
    {
        "title": "鄱阳大云寺一公房",
        "author": "顾况",
        "biography": "",
        "paragraphs": [
            "尽日陪游处，斜阳竹院清。定中观有漏，言外证无生。",
            "色界聊传法，空门不用情。欲知相去近，钟鼓两闻声。"
        ],
        "notes": [
            ""
        ],
        "volume": "卷二百六十六",
        "no#": 3
    },
    {
        "title": "送友失意南归",
        "author": "顾况",
        "biography": "",
        "paragraphs": [
            "衣挥京洛尘，完璞伴归人。故国青山遍，沧江白发新。",
            "邻荒收酒幔，屋古布苔茵。不用通名姓，渔樵共主宾。"
        ],
        "notes": [
            ""
        ],
        "volume": "卷二百六十六",
        "no#": 4
    },
    {
        "title": "南归",
        "author": "顾况",
        "biography": "",
        "paragraphs": [
            "老病力难任，犹多镜雪侵。鲈鱼消宦况，鸥鸟识归心。",
            "急雨江帆重，残更驿树深。乡关殊可望，渐渐入吴音。"
        ],
        "notes": [
            ""
        ],
        "volume": "卷二百六十六",
        "no#": 5
    },
    {
        "title": "闲居自述",
        "author": "顾况",
        "biography": "",
        "paragraphs": [
            "荣辱不关身，谁为疏与亲。有山堪结屋，无地可容尘。",
            "白发偏添寿，黄花不笑贫。一樽朝暮醉，陶令果何人。"
        ],
        "notes": [
            ""
        ],
        "volume": "卷二百六十六",
        "no#": 6
    },
    {
        "title": "题歙山栖霞寺",
        "author": "顾况",
        "biography": "",
        "paragraphs": [
            "明征君旧宅，陈后主题诗。迹在人亡处，山空月满时。",
            "宝瓶无破响，道树有低枝。已是伤离客，仍逢靳尚祠。"
        ],
        "notes": [
            ""
        ],
        "volume": "卷二百六十六",
        "no#": 7
    },
    {
        "title": "经废寺",
        "author": "顾况",
        "biography": "",
        "paragraphs": [
            "不知何世界，有处似南朝。石路无人扫，松门被火烧。",
            "断幡犹挂刹，故板尚支桥。数卷残经在，多年字欲销。"
        ],
        "notes": [
            ""
        ],
        "volume": "卷二百六十六",
        "no#": 8
    },
    {
        "title": "送李道士",
        "author": "顾况",
        "biography": "",
        "paragraphs": [
            "人境年虚掷，仙源日未斜。羡君乘竹杖，辞我隐桃花。",
            "鸟去宁知路，云飞似忆家。莫愁客鬓改，自有紫河车。"
        ],
        "notes": [
            ""
        ],
        "volume": "卷二百六十六",
        "no#": 9
    },
    {
        "title": "酬唐起居前后见寄二首",
        "author": "顾况",
        "biography": "",
        "paragraphs": [
            "愁人空望国，惊鸟不归林。莫话弹冠事，谁知结袜心。",
            "霜凋树吹断，土蚀剑痕深。欲作怀沙赋，明时耻自沉。",
            "何处吊灵均，江边一老人。汉仪君已接，楚奏我空频。",
            "直道其如命，平生不负神。自伤庚子日，𫛳鸟上承尘。"
        ],
        "notes": [
            ""
        ],
        "volume": "卷二百六十六",
        "no#": 10
    },
    {
        "title": "奉酬茅山赠赐并简綦毋正字",
        "author": "顾况",
        "biography": "",
        "paragraphs": [
            "玉帝居金阙，灵山几处朝。简书犹有畏，神理讵能超。",
            "鹤庙新家近，龙门旧国遥。离怀结不断，玉洞一吹箫。"
        ],
        "notes": [
            ""
        ],
        "volume": "卷二百六十六",
        "no#": 11
    },
    {
        "title": "白苹洲送客",
        "author": "顾况",
        "biography": "",
        "paragraphs": [
            "莫信梅花发，由来谩报春。不才充野客，扶病送朝臣。",
            "阙下摇青佩，洲边采白苹。临流不痛饮，鸥鸟也欺人。"
        ],
        "notes": [
            ""
        ],
        "volume": "卷二百六十六",
        "no#": 12
    },
    {
        "title": "春鸟词送元秀才入京",
        "author": "顾况",
        "biography": "",
        "paragraphs": [
            "春来绣羽齐，暮向竹林栖。禁苑衔花出，河桥隔树啼。",
            "寻声知去远，顾影念飞低。别有无巢燕，犹窥幕上泥。"
        ],
        "notes": [
            ""
        ],
        "volume": "卷二百六十六",
        "no#": 13
    },
    {
        "title": "别江南",
        "author": "顾况",
        "biography": "",
        "paragraphs": [
            "江城吹晓角，愁杀远行人。汉将犹防虏，吴官欲向秦。",
            "布帆轻白浪，锦带入红尘。将底求名宦，平生但任真。"
        ],
        "notes": [
            ""
        ],
        "volume": "卷二百六十六",
        "no#": 14
    },
    {
        "title": "空梁落燕泥",
        "author": "顾况",
        "biography": "",
        "paragraphs": [
            "卷幕参差燕，常衔浊水泥。为黏珠履迹，未等画梁齐。",
            "旧点痕犹浅，新巢缉尚低。不缘频上落，那得此飞栖。"
        ],
        "notes": [
            ""
        ],
        "volume": "卷二百六十六",
        "no#": 15
    },
    {
        "title": "上元夜忆长安",
        "author": "顾况",
        "biography": "",
        "paragraphs": [
            "沧州老一年，老去忆秦川。处处逢珠翠，家家听管弦。",
            "云车龙阙下，火树凤楼前。今夜沧州夜，沧州夜月圆。"
        ],
        "notes": [
            ""
        ],
        "volume": "卷二百六十六",
        "no#": 16
    },
    {
        "title": "酬扬州白塔寺永上人",
        "author": "顾况",
        "biography": "",
        "paragraphs": [
            "塔上是何缘，香灯续细烟。松枝当麈尾，柳絮替蚕绵。",
            "浮草经行遍，空花义趣圆。我来虽为法，暂借一床眠。"
        ],
        "notes": [
            ""
        ],
        "volume": "卷二百六十六",
        "no#": 17
    },
    {
        "title": "送韦秀才赴举",
        "author": "顾况",
        "biography": "",
        "paragraphs": [
            "鄱阳中酒地，楚老独醒年。芳桂君应折，沈灰我不然。",
            "洛桥浮逆水，关树接非烟。唯有残生梦，犹能到日边。"
        ],
        "notes": [
            ""
        ],
        "volume": "卷二百六十六",
        "no#": 18
    },
    {
        "title": "送使君",
        "author": "顾况",
        "biography": "",
        "paragraphs": [
            "天中洛阳道，海上使君归。拂雾趋金殿，焚香入琐闱。",
            "山亭倾别酒，野服间朝衣。他日思朱鹭，知从小苑飞。"
        ],
        "notes": [
            ""
        ],
        "volume": "卷二百六十六",
        "no#": 19
    },
    {
        "title": "历阳苦雨",
        "author": "顾况",
        "biography": "",
        "paragraphs": [
            "襄城秋雨晦，楚客不归心。亥市风烟接，隋宫草路深。",
            "离忧翻独笑，用事感浮阴。夜夜空阶响，唯余蚯蚓吟。"
        ],
        "notes": [
            ""
        ],
        "volume": "卷二百六十六",
        "no#": 20
    },
    {
        "title": "伤大理谢少卿",
        "author": "顾况",
        "biography": "",
        "paragraphs": [
            "旧馆绝逢迎，新诗何处呈。空留封禅草，已作岱宗行。",
            "柳蠹风吹析，阶崩雪绕平。无因重来此，剩哭两三声。"
        ],
        "notes": [
            ""
        ],
        "volume": "卷二百六十六",
        "no#": 21
    },
    {
        "title": "经徐侍郎墓作",
        "author": "顾况",
        "biography": "",
        "paragraphs": [
            "不知山吏部，墓作石桥东。宅兆乡关异，平生翰墨空。",
            "夜泉无晓日，枯树足悲风。更想幽冥事，唯应有梦同。"
        ],
        "notes": [
            ""
        ],
        "volume": "卷二百六十六",
        "no#": 22
    },
    {
        "title": "酅公合祔挽歌",
        "author": "顾况",
        "biography": "",
        "paragraphs": [
            "草露前朝事，荆茅圣主封。空传余竹帛，永绝旧歌钟。",
            "清镜无双影，穷泉有几重。笳箫最悲处，风入九原松。"
        ],
        "notes": [
            ""
        ],
        "volume": "卷二百六十六",
        "no#": 23
    },
    {
        "title": "相国晋公挽歌二首",
        "author": "顾况",
        "biography": "",
        "paragraphs": [
            "玉节朝天罢，洪炉造化新。中和方作圣，太素忽收神。",
            "盛德横千古，高标出四邻。欲知言不尽，处处有遗尘。",
            "凝笳催晓奠，丹旐向青山。夕照新茔近，秋风故吏还。",
            "本朝光汉代，从此扫胡关。今日天难问，浮云满世间。"
        ],
        "notes": [
            ""
        ],
        "volume": "卷二百六十六",
        "no#": 24
    },
    {
        "title": "晋公魏国夫人柳氏挽歌",
        "author": "顾况",
        "biography": "",
        "paragraphs": [
            "鱼轩海上遥，鸾影月中销。双剑来时合，孤桐去日凋。",
            "夕阳迷陇隧，秋雨咽笳箫。画翣无留影，铭旌已度桥。"
        ],
        "notes": [
            ""
        ],
        "volume": "卷二百六十六",
        "no#": 25
    },
    {
        "title": "义川公主挽词",
        "author": "顾况",
        "biography": "",
        "paragraphs": [
            "弄玉吹箫后，湘灵鼓瑟时。月边丹桂落，风底白杨悲。",
            "杂佩分泉户，余香出穗帷。夜台飞镜匣，偏共掩蛾眉。"
        ],
        "notes": [
            ""
        ],
        "volume": "卷二百六十六",
        "no#": 26
    },
    {
        "title": "忆山中",
        "author": "顾况",
        "biography": "",
        "paragraphs": [
            "春还不得还，家在最深山。蕙圃泉浇湿，松窗月映闲。",
            "薄田临谷口，小职向人间。去处但无事，重门深闭关。"
        ],
        "notes": [
            ""
        ],
        "volume": "卷二百六十六",
        "no#": 27
    },
    {
        "title": "送大理张卿",
        "author": "顾况",
        "biography": "",
        "paragraphs": [
            "春色依依惜解携，月卿今夜泊隋堤。白沙洲上江蓠长，",
            "越禽唯有南枝分，目送孤鸿飞向西。"
        ],
        "notes": [
            ""
        ],
        "volume": "卷二百六十六",
        "no#": 28
    },
    {
        "title": "宿湖边山寺",
        "author": "顾况",
        "biography": "",
        "paragraphs": [
            "群峰过雨涧淙淙，松下扉扃白鹤双。香透经窗笼桧柏，",
            "谁悟此生同寂灭，老禅慧力得心降。"
        ],
        "notes": [
            ""
        ],
        "volume": "卷二百六十六",
        "no#": 29
    },
    {
        "title": "湖南客中春望",
        "author": "顾况",
        "biography": "",
        "paragraphs": [
            "鸣雁嘹嘹北向频，渌波何处是通津。风尘海内怜双鬓，",
            "便抛印绶从归隐，吴渚香莼漫吐春。"
        ],
        "notes": [
            ""
        ],
        "volume": "卷二百六十六",
        "no#": 30
    },
    {
        "title": "闲居怀旧",
        "author": "顾况",
        "biography": "",
        "paragraphs": [
            "日长鼓腹爱吾庐，洗竹浇花兴有余。骚客空传成相赋，",
            "今日思来总皆罔，汗青功业又何如。"
        ],
        "notes": [
            ""
        ],
        "volume": "卷二百六十六",
        "no#": 31
    },
    {
        "title": "寄江南鹤林寺石冰上人",
        "author": "顾况",
        "biography": "",
        "paragraphs": [
            "山川重复出，心地暗相逢。忽忆秋江月，如闻古寺钟。",
            "湖平南北岸，云抱两三峰。定力超香象，真言摄毒龙。",
            "风中何处鹤，石上几年松。为报烟霞道，人间共不容。"
        ],
        "notes": [
            ""
        ],
        "volume": "卷二百六十六",
        "no#": 32
    },
    {
        "title": "乐府",
        "author": "顾况",
        "biography": "",
        "paragraphs": [
            "暖谷春光至，宸游近甸荣。云随天仗转，风入御帘轻。",
            "翠盖浮佳气，朱楼倚太清。朝臣冠剑退，宫女管弦迎。",
            "细草承雕辇，繁花入幔城。文房开圣藻，武卫宿天营。",
            "玉醴随觞至，铜壶逐漏行。五星含土德，万姓彻中声。",
            "亲祀先崇典，躬推示劝耕。国风新正乐，农器近消兵。",
            "道德关河固，刑章日月明。野人同鸟兽，率舞感升平。"
        ],
        "notes": [
            ""
        ],
        "volume": "卷二百六十六",
        "no#": 33
    },
    {
        "title": "送从兄使新罗",
        "author": "顾况",
        "biography": "",
        "paragraphs": [
            "六气铜浑转，三光玉律调。河宫清奉赆，海岳晏来朝。",
            "地绝提封入，天平赐贡饶。扬威轻破虏，柔服耻征辽。",
            "曙色黄金阙，寒声白鹭潮。楼船非习战，骢马是嘉招。",
            "帝女飞衔石，鲛人卖泪绡。管宁虽不偶，徐市倘相邀。",
            "独岛缘空翠，孤霞上泬寥。蟾蜍同汉月，䗖蝀异秦桥。",
            "水豹横吹浪，花鹰迥拂霄。晨装凌莽渺，夜泊记招摇。",
            "几路通员峤，何山是沃焦。飓风晴汩起，阴火暝潜烧。",
            "鬓发成新髻，人参长旧苗。扶桑衔日近，析木带津遥。",
            "梦向愁中积，魂当别处销。临川思结网，见弹欲求鸮。",
            "共散羲和历，谁差甲子朝。沧波伏忠信，译语辨讴谣。",
            "叠鼓鲸鳞隐，阴帆鹢首飘。南溟垂大翼，西海饮文鳐。",
            "指景寻灵草，排云听洞箫。封侯万里外，未肯后班超。"
        ],
        "notes": [
            ""
        ],
        "volume": "卷二百六十六",
        "no#": 34
    },
    {
        "title": "山居即事",
        "author": "顾况",
        "biography": "",
        "paragraphs": [
            "下泊降茅仙，萧闲隐洞天。杨君闲上法，司命驻流年。",
            "崦合桃花水，窗分柳谷烟。抱孙堪种树，倚杖问耘田。",
            "世事休相扰，浮名任一边。由来谢安石，不解饮灵泉。"
        ],
        "notes": [
            ""
        ],
        "volume": "卷二百六十六",
        "no#": 35
    },
    {
        "title": "题卢道士房",
        "author": "顾况",
        "biography": "",
        "paragraphs": [
            "秋砧响落木，共坐茅君家。唯见两童子，门外汲井花。",
            "空坛静白日，神鼎飞丹砂。麈尾拂霜草，金铃摇霁霞。",
            "上章尘世隔，看弈桐阴斜。稽首问仙要，黄精堪饵花。"
        ],
        "notes": [
            ""
        ],
        "volume": "卷二百六十六",
        "no#": 36
    }
]