[
    {
        "title": "上安禄山",
        "author": "卢言",
        "biography": "",
        "paragraphs": [
            "象曰云雷屯，大君理经纶。马上取天下，雪中朝海神。"
        ],
        "notes": [
            ""
        ],
        "volume": "卷八百八十七",
        "no#": 1
    },
    {
        "title": "储潭庙",
        "author": "裴谞",
        "biography": "",
        "paragraphs": [
            "江水上源急如箭，潭北转急令目眩。中间十里澄漫漫，",
            "质明斋服躬往奠，牢醴丰洁精诚举。女巫纷纷堂下儛，",
            "气霾祠宇连江阴，朝日不复照翠岑。回溪口兮棹清流，",
            "城上楼兮危架空，登四望兮暗蒙蒙。不知兮千万里，",
            "高垣墉兮大其门，洒扫丹雘壮神居。使过庙者之加敬，"
        ],
        "notes": [
            ""
        ],
        "volume": "卷八百八十七",
        "no#": 2
    },
    {
        "title": "腊月中与韦户曹游发生洞裴回之际见双白蝙蝠…口号",
        "author": "任要",
        "biography": "",
        "paragraphs": [
            "山翠幂灵洞，洞深玄想微。一双白蝙蝠，三度向明飞。",
            "虽然有两翅，了自无毛衣。若非饱石髓，那得凌□□。",
            "偶见归堪说，殊胜不见归。"
        ],
        "notes": [
            ""
        ],
        "volume": "卷八百八十七",
        "no#": 3
    },
    {
        "title": "腊月中游发生洞裴回之际见双白蝙蝠三飞洞门…口号",
        "author": "韦洪",
        "biography": "",
        "paragraphs": [
            "欲验发生洞，先开冰雪行。窥临见二翼，色素飞无声。",
            "状类白蝙蝠，幽感腾化精。应知五马来，启蛰迎春荣。",
            "露冕□之久，鸣驺还慰情。"
        ],
        "notes": [
            ""
        ],
        "volume": "卷八百八十七",
        "no#": 4
    },
    {
        "title": "蜀中经蛮后寄陶雍",
        "author": "马乂",
        "biography": "",
        "paragraphs": [
            "酋马渡泸水，北来如鸟轻。几年期凤阙，一日破龟城。",
            "此地有征战，谁家无死生。人悲还旧里，鸟喜下空营。",
            "弟侄意初定，交朋心尚惊。自从经难后，吟苦似猿声。"
        ],
        "notes": [
            ""
        ],
        "volume": "卷八百八十七",
        "no#": 5
    },
    {
        "title": "冲佑观",
        "author": "张绍",
        "biography": "",
        "paragraphs": [
            "大始未形，混沌无际。上下开运，乾坤定位。日月丽天，",
            "上惟立德，下无疏亲。皇风荡荡，黔首淳淳。天下有道，",
            "八极神乡，十州异境。翠阜丹丘，潜伏灵圣。惟彼武夷，",
            "葬日风雨，会有神仙。国步多艰，皇纲中绝。四海九州，",
            "赫赫烈祖，再造丕基。拱揖高让，神人乐推。明明我后，",
            "拓土开疆，经天纬地。五岭来庭，三湘清澈。四海震威，",
            "淹留骏驭，想像鹑居。心悬真洞，梦到华胥。乃眷名山，",
            "跨谷弥冈，张霄架极。珠宫宝殿，璿台玉堂。凤翔高甍，",
            "七圣斯严，三君如在。八景灵舆，九华神盖。清霄莫胥，",
            "会仙之类，名之惟新。高峰为壑，区谷成坰。皇献颂声，"
        ],
        "notes": [
            ""
        ],
        "volume": "卷八百八十七",
        "no#": 6
    },
    {
        "title": "彻云涧",
        "author": "郑露",
        "biography": "",
        "paragraphs": [
            "延绵不可穷，寒光彻云际。落石早雷鸣，溅空春雨细。"
        ],
        "notes": [
            ""
        ],
        "volume": "卷八百八十七",
        "no#": 7
    },
    {
        "title": "秋气尚高凉",
        "author": "林披",
        "biography": "",
        "paragraphs": [
            "秋气尚高凉，寒笛吹万木。故人入我庭，相照不出屋。",
            "山川虽远观，高怀不能掬。"
        ],
        "notes": [
            ""
        ],
        "volume": "卷八百八十七",
        "no#": 8
    },
    {
        "title": "五言赠诸法师",
        "author": "公孙杲",
        "biography": "",
        "paragraphs": [
            "驾鹤排朱雾，乘鸾入紫烟。凌晨味潭菊，薄暮玩峰莲。",
            "玉叶低梁下，金飗引窗前。啸傲云霞际，留情鳞羽年。"
        ],
        "notes": [
            ""
        ],
        "volume": "卷八百八十七",
        "no#": 9
    },
    {
        "title": "恒岳晨望有怀",
        "author": "李夐",
        "biography": "",
        "paragraphs": [
            "二仪均四序，五岳分九州。灵造良难测，神功匪易酬。",
            "恒山北临岱，秀崿东跨幽。澒洞镇河朔，嵯峨冠嵩丘。",
            "禋祠彰旧典，坛庙列平畴。古树侵云密，飞泉界道流。",
            "从官叨佐理，衔命奉珍羞。荐玉申诚效，锵金谅有由。",
            "郊原照初日，林薄委徂秋。塞近风声厉，川长雾气收。",
            "他乡饶感激，归望切祈求。景福如光愿，私门当复侯。"
        ],
        "notes": [
            ""
        ],
        "volume": "卷八百八十七",
        "no#": 10
    },
    {
        "title": "偶宴西蜀摩诃池",
        "author": "畅甫",
        "biography": "",
        "paragraphs": [
            "珍木郁清池，风荷左右披。浅觞宁及醉，慢舸不知移。",
            "荫林簟光冷，照流簪影欹。胡为独羁者，雪涕向涟漪。"
        ],
        "notes": [
            ""
        ],
        "volume": "卷八百八十七",
        "no#": 11
    },
    {
        "title": "饮后献时相",
        "author": "吴士矩",
        "biography": "",
        "paragraphs": [
            "一夕心期一种欢，那知疏散负杯盘。",
            "尊前数片朝云在，不许冯公子细看。"
        ],
        "notes": [
            ""
        ],
        "volume": "卷八百八十七",
        "no#": 12
    },
    {
        "title": "失题",
        "author": "吴黔",
        "biography": "",
        "paragraphs": [
            "故国海云端，归宁便整鞍。里荣身上蒨，省罢手中兰。",
            "烧急平芜广，风悲古木寒。谢公山色在，朝夕共谁观。"
        ],
        "notes": [
            ""
        ],
        "volume": "卷八百八十七",
        "no#": 13
    },
    {
        "title": "题惠聚寺",
        "author": "崔融2",
        "biography": "",
        "paragraphs": [
            "人莫嫌山小，僧还爱寺灵。殿高神气力，龙活客丹青。"
        ],
        "notes": [
            ""
        ],
        "volume": "卷八百八十七",
        "no#": 14
    },
    {
        "title": "平望赠蚊",
        "author": "钱信",
        "biography": "",
        "paragraphs": [
            "安得神仙术，试为施康济。使此平望村，如吾江子汇。"
        ],
        "notes": [
            ""
        ],
        "volume": "卷八百八十七",
        "no#": 15
    },
    {
        "title": "武康碧落观",
        "author": "胡传美",
        "biography": "",
        "paragraphs": [
            "仙宫碧落太微书，遗迹依然掩故居。幢节不归天杳邈，",
            "欲脱儒衣陪羽客，伤心齿发已凋疏。"
        ],
        "notes": [
            ""
        ],
        "volume": "卷八百八十七",
        "no#": 16
    },
    {
        "title": "白云寺",
        "author": "许宏",
        "biography": "",
        "paragraphs": [
            "踏破苔痕一径斑，白云飞处见青山。",
            "不知浮世尘中客，几个能知物外闲。"
        ],
        "notes": [
            ""
        ],
        "volume": "卷八百八十七",
        "no#": 17
    },
    {
        "title": "罗浮山",
        "author": "文丙",
        "biography": "",
        "paragraphs": [
            "罗浮多胜境，梦到固无因。知有长生药，谁为不死人。",
            "根虽盘地脉，势自倚天津。未便甘休去，须栖老此身。"
        ],
        "notes": [
            ""
        ],
        "volume": "卷八百八十七",
        "no#": 18
    },
    {
        "title": "牡丹",
        "author": "文丙",
        "biography": "",
        "paragraphs": [
            "万物承春各斗奇，百花分贵近亭池。开时若也姮娥见，",
            "不同寒菊舒重九，只拟清香泛酒卮。"
        ],
        "notes": [
            ""
        ],
        "volume": "卷八百八十七",
        "no#": 19
    },
    {
        "title": "藓花",
        "author": "文丙",
        "biography": "",
        "paragraphs": [
            "寂寞人偏重，无心愧牡丹。秋风凋不得，流水泛应难。",
            "怪石纵教遍，幽庭一任盘。若逢公子顾，重叠是朱栏。"
        ],
        "notes": [
            ""
        ],
        "volume": "卷八百八十七",
        "no#": 20
    },
    {
        "title": "新栽松",
        "author": "文丙",
        "biography": "",
        "paragraphs": [
            "可怜同百草，况负雪霜姿。歌舞地不尚，岁寒人自移。",
            "阶除添冷淡，毫末入思惟。尽道生云洞，谁知路崄巇。"
        ],
        "notes": [
            ""
        ],
        "volume": "卷八百八十七",
        "no#": 21
    },
    {
        "title": "柳",
        "author": "文丙",
        "biography": "",
        "paragraphs": [
            "何事动吟哦，长□翠色和。垂阴千树少，送别一枝多。",
            "带雾笼彭泽，摇风舞汴河。只因隋帝植，民力几销磨。"
        ],
        "notes": [
            ""
        ],
        "volume": "卷八百八十七",
        "no#": 22
    },
    {
        "title": "仙岩四瀑布即事寄上秘书包监侍郎七兄吏部李侍…十四韵",
        "author": "路应",
        "biography": "",
        "paragraphs": [
            "绝境久蒙蔽，芟萝方迨兹。樵苏尚未及，冠冕谁能知。",
            "缘崖开径小，架木度空危。水激千雷发，珠联万贯垂。",
            "阴晴状非一，昏旦势多奇。井识轩辕迹，坛余汉武基。",
            "猿声响深洞，岩影倒澄池。想像虬龙去，依稀羽客随。",
            "玩奇目岂倦，寻异神忘疲。干云松作盖，积翠薜成帷。",
            "含意攀丹桂，凝情顾紫芝。芸香蔼芳气，冰镜彻圆规。",
            "胥念沧波远，徒怀魏阙期。征黄应计日，莫鄙北山移。"
        ],
        "notes": [
            ""
        ],
        "volume": "卷八百八十七",
        "no#": 23
    },
    {
        "title": "奉和郎中游仙岩四瀑布寄包秘监李吏部赵婺州中…十四韵",
        "author": "李缜",
        "biography": "",
        "paragraphs": [
            "符守分珪组，放情在丘峦。悠然造云族，忽尔登天坛。",
            "求古理方赜，玩奇物不殚。晴光散崖壁，瑞气生芝兰。",
            "中有四瀑水，奔流状千般。风云隐岩底，雨雪霏林端。",
            "晶晶含古色，飕飕引晨寒。澄潭见猿饮，潜穴知龙盘。",
            "坐憩苔石遍，仰窥杉桂攒。幽蹊创高躅，灵药余仙餐。",
            "携赏喜康乐，示文惊建安。缣缃炳珠宝，中外贻同官。",
            "末调亦何为，辄陪高唱难。惭非御徒者，还得依门栏。"
        ],
        "notes": [
            ""
        ],
        "volume": "卷八百八十七",
        "no#": 24
    },
    {
        "title": "奉和郎中游仙山四瀑泉兼寄李吏部包秘监赵婺州齐处州",
        "author": "戴公怀",
        "biography": "",
        "paragraphs": [
            "今日永嘉守，复追山水游。因寻莽苍野，遂得轩辕丘。",
            "访古事难究，览新情屡周。溪垂绿筱暗，岩度白云幽。",
            "过石奇不尽，出林香更浮。凭高拥虎节，搏险窥龙湫。",
            "淙潈泻三四，奔腾千万秋。寒惊殷雷动，暑骇繁霜流。",
            "沫溅群鸟外，光摇数峰头。丛崖散滴沥，近谷藏飕飗。",
            "况此特形胜，自余非等俦。灵光掩五岳，仙气均十洲。",
            "书以谢群彦，永将叙徽猷。当思共攀陟，东南看斗牛。"
        ],
        "notes": [
            ""
        ],
        "volume": "卷八百八十七",
        "no#": 25
    },
    {
        "title": "奉和郎中游仙山四瀑布兼寄李吏部、包秘监判官",
        "author": "孟翔",
        "biography": "",
        "paragraphs": [
            "昔人恣探讨，飞流称石门。安知郡城侧，别有神泉源。",
            "疏凿意大禹，勤求闻轩辕。悠悠几千岁，翳荟群木繁。",
            "奇状出蔽蔓，胜概毕讨论。沿崖百丈落，奔注当空翻。",
            "下如散雨足，上拟屯云根。变态凡几处，静神竟朝昏。",
            "渴贤寄珠玉，受馥寻兰荪。萝茑罥紫绶，岩隈驻朱轓。",
            "方思谢康乐，好事名空存。"
        ],
        "notes": [
            ""
        ],
        "volume": "卷八百八十七",
        "no#": 26
    },
    {
        "title": "晚眺",
        "author": "崔耿",
        "biography": "",
        "paragraphs": [
            "江溶流落景，山色凝暮烟。衰发照秋日，壮心减昔年。",
            "愁吟长抱膝，孰诉高高天。"
        ],
        "notes": [
            ""
        ],
        "volume": "卷八百八十七",
        "no#": 27
    },
    {
        "title": "山下泉",
        "author": "宇文鼎",
        "biography": "",
        "paragraphs": [
            "可致清川广，难量利物功。涓流此山下，谁识去无穷。"
        ],
        "notes": [
            ""
        ],
        "volume": "卷八百八十七",
        "no#": 28
    },
    {
        "title": "永嘉经谢公石门山作",
        "author": "郭密之",
        "biography": "",
        "paragraphs": [
            "绵境经耳目，未尝旷跻登。一窥石门险，再涤心神懵。",
            "洞壑閟金涧，欹崖磐石楞。阴潭下幂幂，秀岭上层层。",
            "千丈瀑流蹇，半溪风雨縆。兴余志每惬，心远道自弘。",
            "乘轺广储峙，祗命愧才能。辍棹周气象，扪条历骞崩。",
            "忽如生羽翼，恍若将起腾。谢客今已矣，我来谁与朋。"
        ],
        "notes": [
            ""
        ],
        "volume": "卷八百八十七",
        "no#": 29
    },
    {
        "title": "芳草",
        "author": "扈载",
        "biography": "",
        "paragraphs": [
            "幽芳无处无，幽处恨何如。倦客伤归思，春风满旧居。",
            "晚烟迷杳霭，朝露健扶疏。省傍灵光看，残阳少皞区。"
        ],
        "notes": [
            ""
        ],
        "volume": "卷八百八十七",
        "no#": 30
    },
    {
        "title": "任阆中下乡检田，登艾萧山北望",
        "author": "薛光谦",
        "biography": "",
        "paragraphs": [
            "观农巡井邑，长望历山川。拥涧开新耨，缘崖指火田。",
            "荒村无径陌，古戍有风烟。瓠叶萦篱长，藤花绕架悬。",
            "岸高攒树石，水净写云天。回首乡关路，行歌犹喟然。"
        ],
        "notes": [
            ""
        ],
        "volume": "卷八百八十七",
        "no#": 31
    },
    {
        "title": "府尹王侍郎准制拜岳，因状嵩高灵胜，寄呈三十韵",
        "author": "尉迟汾",
        "biography": "",
        "paragraphs": [
            "雄雄天之中，峻极闻维嵩。作镇盛标格，出云为雨风。",
            "瑞时物不疠，顺泽年多丰。加高冠四方，视秩居三公。",
            "明朝虔昭报，颁祀岁严恭。署祝纡御劄，诏贤导宸衷。",
            "皇皇三川守，馨德清明躬。肃徒奉兰沐，竟夕玉华东。",
            "星汉耿斋户，松泉寒寿宫。具修谅蠲吉，曙色犹葱曚。",
            "端仪大圭立，兴俛声玲珑。挹瓒椒桂馥，奏金岩壑空。",
            "灵歆若有答，仿佛传祝工。卒事不遑偃，胜奇纷四丛。",
            "朝霞破灵嶂，错落间苍红。动息形似蚁，玄黄气如笼。",
            "奔倾千万状，群岳安比崇。日月襟袖捧，人天道路通。",
            "冥搜必殚竭，跻览忘崎穹。踏翠遍诸刹，趣绵步难终。",
            "浮丘仙袂接，谢公屐齿穷。龙潭应下瞰，九曲当骇容。",
            "龙门计东豁，三台有何踪。金象语奚应，玉人光想融。",
            "瑶浆与石髓，清骨宜遭逢。况是降神处，迹惟申甫同。",
            "周翰已洽论，伊衡亦期功。诚富东山兴，须陟中台庸。",
            "勉促旋騑𫐉，未可恋云松。散材事即异，期为卜一峰。"
        ],
        "notes": [
            ""
        ],
        "volume": "卷八百八十七",
        "no#": 32
    },
    {
        "title": "早春陪敕使麻先生祭岳",
        "author": "马令",
        "biography": "",
        "paragraphs": [
            "我皇盛文物，道化天地先。鞭挞走神鬼，玉帛礼山川。",
            "忽下袁州使，来游紫洞前。青羊得处所，白鹤□时年。",
            "虔恳飞龙记，昭彰化鸟篇。□风半山水，□气总云烟。",
            "光抱升中日，霞明五色天。山横翠微外，室在绿潭边。",
            "缇幕灰初庪，焚林火欲然。年光著草树，春色换山泉。",
            "伊水来何日，嵩岩去几千。山疑小天下，人是会神仙。",
            "叶令乘凫入，浮丘驾鹤旋。麻姑几年岁，三见海成田。"
        ],
        "notes": [
            ""
        ],
        "volume": "卷八百八十七",
        "no#": 33
    }
]