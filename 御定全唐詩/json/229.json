[
    {
        "title": "哭严仆射归榇",
        "author": "杜甫",
        "biography": "",
        "paragraphs": [
            "素幔随流水，归舟返旧京。老亲如宿昔，部曲异平生。",
            "风送蛟龙雨，天长骠骑营。一哀三峡暮，遗后见君情。"
        ],
        "notes": [
            ""
        ],
        "volume": "卷二百二十九",
        "no#": 1
    },
    {
        "title": "宴戎州杨使君东楼",
        "author": "杜甫",
        "biography": "",
        "paragraphs": [
            "胜绝惊身老，情忘发兴奇。座从歌妓密，乐任主人为。",
            "重碧拈春酒，轻红擘荔枝。楼高欲愁思，横笛未休吹。"
        ],
        "notes": [
            ""
        ],
        "volume": "卷二百二十九",
        "no#": 2
    },
    {
        "title": "渝州候严六侍御不到，先下峡",
        "author": "杜甫",
        "biography": "",
        "paragraphs": [
            "闻道乘骢发，沙边待至今。不知云雨散，虚费短长吟。",
            "山带乌蛮阔，江连白帝深。船经一柱观，留眼共登临。"
        ],
        "notes": [
            ""
        ],
        "volume": "卷二百二十九",
        "no#": 3
    },
    {
        "title": "拨闷",
        "author": "杜甫",
        "biography": "",
        "paragraphs": [
            "闻道云安麹米春，才倾一盏即醺人。乘舟取醉非难事，",
            "已办青钱防雇直，当令美味入吾唇。"
        ],
        "notes": [
            ""
        ],
        "volume": "卷二百二十九",
        "no#": 4
    },
    {
        "title": "闻高常侍亡",
        "author": "杜甫",
        "biography": "",
        "paragraphs": [
            "归朝不相见，蜀使忽传亡。虚历金华省，何殊地下郎。",
            "致君丹槛折，哭友白云长。独步诗名在，只令故旧伤。"
        ],
        "notes": [
            ""
        ],
        "volume": "卷二百二十九",
        "no#": 5
    },
    {
        "title": "宴忠州使君侄宅",
        "author": "杜甫",
        "biography": "",
        "paragraphs": [
            "出守吾家侄，殊方此日欢。自须游阮巷，不是怕湖滩。",
            "乐助长歌逸，杯饶旅思宽。昔曾如意舞，牵率强为看。"
        ],
        "notes": [
            ""
        ],
        "volume": "卷二百二十九",
        "no#": 6
    },
    {
        "title": "禹庙",
        "author": "杜甫",
        "biography": "",
        "paragraphs": [
            "禹庙空山里，秋风落日斜。荒庭垂橘柚，古屋画龙蛇。",
            "云气生虚壁，江声走白沙。早知乘四载，疏凿控三巴。"
        ],
        "notes": [
            ""
        ],
        "volume": "卷二百二十九",
        "no#": 7
    },
    {
        "title": "题忠州龙兴寺所居院壁",
        "author": "杜甫",
        "biography": "",
        "paragraphs": [
            "忠州三峡内，井邑聚云根。小市常争米，孤城早闭门。",
            "空看过客泪，莫觅主人恩。淹泊仍愁虎，深居赖独园。"
        ],
        "notes": [
            ""
        ],
        "volume": "卷二百二十九",
        "no#": 8
    },
    {
        "title": "旅夜书怀",
        "author": "杜甫",
        "biography": "",
        "paragraphs": [
            "细草微风岸，危樯独夜舟。星垂平野阔，月涌大江流。",
            "名岂文章著，官因老病休。飘飘何所似，天地一沙鸥。"
        ],
        "notes": [
            ""
        ],
        "volume": "卷二百二十九",
        "no#": 9
    },
    {
        "title": "别常征君",
        "author": "杜甫",
        "biography": "",
        "paragraphs": [
            "儿扶犹杖策，卧病一秋强。白发少新洗，寒衣宽总长。",
            "故人忧见及，此别泪相忘。各逐萍流转，来书细作行。"
        ],
        "notes": [
            ""
        ],
        "volume": "卷二百二十九",
        "no#": 10
    },
    {
        "title": "三绝句",
        "author": "杜甫",
        "biography": "",
        "paragraphs": [
            "前年渝州杀刺史，今年开州杀刺史。",
            "群盗相随剧虎狼，食人更肯留妻子。",
            "二十一家同入蜀，惟残一人出骆谷。",
            "自说二女啮臂时，回头却向秦云哭。",
            "殿前兵马虽骁雄，纵暴略与羌浑同。",
            "闻道杀人汉水上，妇女多在官军中。"
        ],
        "notes": [
            ""
        ],
        "volume": "卷二百二十九",
        "no#": 11
    },
    {
        "title": "十二月一日三首",
        "author": "杜甫",
        "biography": "",
        "paragraphs": [
            "今朝腊月春意动，云安县前江可怜。一声何处送书雁，",
            "明光起草人所羡，肺病几时朝日边。",
            "寒轻市上山烟碧，日满楼前江雾黄。负盐出井此溪女，",
            "春花不愁不烂漫，楚客唯听棹相将。",
            "即看燕子入山扉，岂有黄鹂历翠微。短短桃花临水岸，",
            "他日一杯难强进，重嗟筋力故山违。"
        ],
        "notes": [
            ""
        ],
        "volume": "卷二百二十九",
        "no#": 12
    },
    {
        "title": "又雪",
        "author": "杜甫",
        "biography": "",
        "paragraphs": [
            "南雪不到地，青崖沾未消。微微向日薄，脉脉去人遥。",
            "冬热鸳鸯病，峡深豺虎骄。愁边有江水，焉得北之朝。"
        ],
        "notes": [
            ""
        ],
        "volume": "卷二百二十九",
        "no#": 13
    },
    {
        "title": "奉汉中王手劄",
        "author": "杜甫",
        "biography": "",
        "paragraphs": [
            "国有乾坤大，王今叔父尊。剖符来蜀道，归盖取荆门。",
            "峡险通舟过，水长注海奔。主人留上客，避暑得名园。",
            "前后缄书报，分明馔玉恩。天云浮绝壁，风竹在华轩。",
            "已觉良宵永，何看骇浪翻。入期朱邸雪，朝傍紫微垣。",
            "枚乘文章老，河间礼乐存。悲秋宋玉宅，失路武陵源。",
            "淹薄俱崖口，东西异石根。夷音迷咫尺，鬼物傍黄昏。",
            "犬马诚为恋，狐狸不足论。从容草奏罢，宿昔奉清樽。"
        ],
        "notes": [
            ""
        ],
        "volume": "卷二百二十九",
        "no#": 14
    },
    {
        "title": "赠崔十三评事公辅",
        "author": "杜甫",
        "biography": "",
        "paragraphs": [
            "飘飘西极马，来自渥洼池。飒飁定山桂，低徊风雨枝。",
            "我闻龙正直，道屈尔何为。且有元戎命，悲歌识者谁。",
            "官联辞冗长，行路洗欹危。脱剑主人赠，去帆春色随。",
            "阴沉铁凤阙，教练羽林儿。天子朝侵早，云台仗数移。",
            "分军应供给，百姓日支离。黠吏因封己，公才或守雌。",
            "燕王买骏骨，渭老得熊罴。活国名公在，拜坛群寇疑。",
            "冰壶动瑶碧，野水失蛟螭。入幕诸彦集，渴贤高选宜。",
            "骞腾坐可致，九万起于斯。复进出矛戟，昭然开鼎彝。",
            "会看之子贵，叹及老夫衰。岂但江曾决，还思雾一披。",
            "暗尘生古镜，拂匣照西施。舅氏多人物，无惭困翮垂。"
        ],
        "notes": [
            ""
        ],
        "volume": "卷二百二十九",
        "no#": 15
    },
    {
        "title": "长江二首",
        "author": "杜甫",
        "biography": "",
        "paragraphs": [
            "众水会涪万，瞿塘争一门。朝宗人共挹，盗贼尔谁尊。",
            "孤石隐如马，高萝垂饮猿。归心异波浪，何事即飞翻。",
            "浩浩终不息，乃知东极临。众流归海意，万国奉君心。",
            "色借潇湘阔，声驱滟滪深。未辞添雾雨，接上遇衣襟。"
        ],
        "notes": [
            ""
        ],
        "volume": "卷二百二十九",
        "no#": 16
    },
    {
        "title": "承闻故房相公灵榇自阆州启殡归葬东都有作二首",
        "author": "杜甫",
        "biography": "",
        "paragraphs": [
            "远闻房太守，归葬陆浑山。一德兴王后，孤魂久客间。",
            "孔明多故事，安石竟崇班。他日嘉陵涕，仍沾楚水还。",
            "丹旐飞飞日，初传发阆州。风尘终不解，江汉忽同流。",
            "剑动新身匣，书归故国楼。尽哀知有处，为客恐长休。"
        ],
        "notes": [
            ""
        ],
        "volume": "卷二百二十九",
        "no#": 17
    },
    {
        "title": "云安九日，郑十八携酒陪诸公宴",
        "author": "杜甫",
        "biography": "",
        "paragraphs": [
            "寒花开已尽，菊蕊独盈枝。旧摘人频异，轻香酒暂随。",
            "地偏初衣夹，山拥更登危。万国皆戎马，酣歌泪欲垂。"
        ],
        "notes": [
            ""
        ],
        "volume": "卷二百二十九",
        "no#": 18
    },
    {
        "title": "答郑十七郎一绝",
        "author": "杜甫",
        "biography": "",
        "paragraphs": [
            "雨后过畦润，花残步屐迟。把文惊小陆，好客见当时。"
        ],
        "notes": [
            ""
        ],
        "volume": "卷二百二十九",
        "no#": 19
    },
    {
        "title": "将晓二首",
        "author": "杜甫",
        "biography": "",
        "paragraphs": [
            "石城除击柝，铁锁欲开关。鼓角悲荒塞，星河落曙山。",
            "巴人常小梗，蜀使动无还。垂老孤帆色，飘飘犯百蛮。",
            "军吏回官烛，舟人自楚歌。寒沙蒙薄雾，落月去清波。",
            "壮惜身名晚，衰惭应接多。归朝日簪笏，筋力定如何。"
        ],
        "notes": [
            ""
        ],
        "volume": "卷二百二十九",
        "no#": 20
    },
    {
        "title": "怀锦水居止二首",
        "author": "杜甫",
        "biography": "",
        "paragraphs": [
            "军旅西征僻，风尘战伐多。犹闻蜀父老，不忘舜讴歌。",
            "天险终难立，柴门岂重过。朝朝巫峡水，远逗锦江波。",
            "万里桥南宅，百花潭北庄。层轩皆面水，老树饱经霜。",
            "雪岭界天白，锦城曛日黄。惜哉形胜地，回首一茫茫。"
        ],
        "notes": [
            ""
        ],
        "volume": "卷二百二十九",
        "no#": 21
    },
    {
        "title": "子规",
        "author": "杜甫",
        "biography": "",
        "paragraphs": [
            "峡里云安县，江楼翼瓦齐。两边山木合，终日子规啼。",
            "眇眇春风见，萧萧夜色凄。客愁那听此，故作傍人低。"
        ],
        "notes": [
            ""
        ],
        "volume": "卷二百二十九",
        "no#": 22
    },
    {
        "title": "立春",
        "author": "杜甫",
        "biography": "",
        "paragraphs": [
            "春日春盘细生菜，忽忆两京梅发时。盘出高门行白玉，",
            "此身未知归定处，呼儿觅纸一题诗。"
        ],
        "notes": [
            ""
        ],
        "volume": "卷二百二十九",
        "no#": 23
    },
    {
        "title": "漫成一绝",
        "author": "杜甫",
        "biography": "",
        "paragraphs": [
            "江月去人只数尺，风灯照夜欲三更。",
            "沙头宿鹭联拳静，船尾跳鱼拨剌鸣。"
        ],
        "notes": [
            ""
        ],
        "volume": "卷二百二十九",
        "no#": 24
    },
    {
        "title": "老病",
        "author": "杜甫",
        "biography": "",
        "paragraphs": [
            "老病巫山里，稽留楚客中。药残他日裹，花发去年丛。",
            "夜足沾沙雨，春多逆水风。合分双赐笔，犹作一飘蓬。"
        ],
        "notes": [
            ""
        ],
        "volume": "卷二百二十九",
        "no#": 25
    },
    {
        "title": "南楚",
        "author": "杜甫",
        "biography": "",
        "paragraphs": [
            "南楚青春异，暄寒早早分。无名江上草，随意岭头云。",
            "正月蜂相见，非时鸟共闻。杖藜妨跃马，不是故离群。"
        ],
        "notes": [
            ""
        ],
        "volume": "卷二百二十九",
        "no#": 26
    },
    {
        "title": "寄常征君",
        "author": "杜甫",
        "biography": "",
        "paragraphs": [
            "白水青山空复春，征君晚节傍风尘。楚妃堂上色殊众，",
            "开州入夏知凉冷，不似云安毒热新。"
        ],
        "notes": [
            ""
        ],
        "volume": "卷二百二十九",
        "no#": 27
    },
    {
        "title": "寄岑嘉州",
        "author": "杜甫",
        "biography": "",
        "paragraphs": [
            "不见故人十年余，不道故人无素书。愿逢颜色关塞远，",
            "谢脁每篇堪讽诵，冯唐已老听吹嘘。泊船秋夜经春草，"
        ],
        "notes": [
            ""
        ],
        "volume": "卷二百二十九",
        "no#": 28
    },
    {
        "title": "移居夔州郭",
        "author": "杜甫",
        "biography": "",
        "paragraphs": [
            "伏枕云安县，迁居白帝城。春知催柳别，江与放船清。",
            "农事闻人说，山光见鸟情。禹功饶断石，且就土微平。"
        ],
        "notes": [
            ""
        ],
        "volume": "卷二百二十九",
        "no#": 29
    },
    {
        "title": "船下夔州郭宿，雨湿不得上岸，别王十二判官",
        "author": "杜甫",
        "biography": "",
        "paragraphs": [
            "依沙宿舸船，石濑月娟娟。风起春灯乱，江鸣夜雨悬。",
            "晨钟云外湿，胜地石堂烟。柔橹轻鸥外，含凄觉汝贤。"
        ],
        "notes": [
            ""
        ],
        "volume": "卷二百二十九",
        "no#": 30
    },
    {
        "title": "雨不绝",
        "author": "杜甫",
        "biography": "",
        "paragraphs": [
            "鸣雨既过渐细微，映空摇飏如丝飞。阶前短草泥不乱，",
            "眼边江舸何匆促，未待安流逆浪归。"
        ],
        "notes": [
            ""
        ],
        "volume": "卷二百二十九",
        "no#": 31
    },
    {
        "title": "崔评事弟许相迎不到应虑老夫见泥雨怯出必愆佳期走笔戏简",
        "author": "杜甫",
        "biography": "",
        "paragraphs": [
            "江阁要宾许马迎，午时起坐自天明。浮云不负青春色，",
            "虚疑皓首冲泥怯，实少银鞍傍险行。"
        ],
        "notes": [
            ""
        ],
        "volume": "卷二百二十九",
        "no#": 32
    },
    {
        "title": "宿江边阁",
        "author": "杜甫",
        "biography": "",
        "paragraphs": [
            "暝色延山径，高斋次水门。薄云岩际宿，孤月浪中翻。",
            "鹳鹤追飞静，豺狼得食喧。不眠忧战伐，无力正乾坤。"
        ],
        "notes": [
            ""
        ],
        "volume": "卷二百二十九",
        "no#": 33
    },
    {
        "title": "夜宿西阁，晓呈元二十一曹长",
        "author": "杜甫",
        "biography": "",
        "paragraphs": [
            "城暗更筹急，楼高雨雪微。稍通绡幕霁，远带玉绳稀。",
            "门鹊晨光起，墙乌宿处飞。寒江流甚细，有意待人归。"
        ],
        "notes": [
            ""
        ],
        "volume": "卷二百二十九",
        "no#": 34
    },
    {
        "title": "西阁口号",
        "author": "杜甫",
        "biography": "",
        "paragraphs": [
            "山木抱云稠，寒江绕上头。雪崖才变石，风幔不依楼。",
            "社稷堪流涕，安危在运筹。看君话王室，感动几销忧。"
        ],
        "notes": [
            ""
        ],
        "volume": "卷二百二十九",
        "no#": 35
    },
    {
        "title": "西阁雨望",
        "author": "杜甫",
        "biography": "",
        "paragraphs": [
            "楼雨沾云幔，山寒著水城。径添沙面出，湍减石棱生。",
            "菊蕊凄疏放，松林驻远情。滂沱朱槛湿，万虑傍簷楹。"
        ],
        "notes": [
            ""
        ],
        "volume": "卷二百二十九",
        "no#": 36
    },
    {
        "title": "不离西阁二首",
        "author": "杜甫",
        "biography": "",
        "paragraphs": [
            "江柳非时发，江花冷色频。地偏应有瘴，腊近已含春。",
            "失学从愚子，无家住老身。不知西阁意，肯别定留人。",
            "西阁从人别，人今亦故亭。江云飘素练，石壁断空青。",
            "沧海先迎日，银河倒列星。平生耽胜事，吁骇始初经。"
        ],
        "notes": [
            ""
        ],
        "volume": "卷二百二十九",
        "no#": 37
    },
    {
        "title": "西阁三度期大昌严明府同宿不到",
        "author": "杜甫",
        "biography": "",
        "paragraphs": [
            "问子能来宿，今疑索故要。匣琴虚夜夜，手板自朝朝。",
            "金吼霜钟彻，花催腊炬销。早凫江槛底，双影漫飘飖。"
        ],
        "notes": [
            ""
        ],
        "volume": "卷二百二十九",
        "no#": 38
    },
    {
        "title": "西阁二首",
        "author": "杜甫",
        "biography": "",
        "paragraphs": [
            "巫山小摇落，碧色见松林。百鸟各相命，孤云无自心。",
            "层轩俯江壁，要路亦高深。朱绂犹纱帽，新诗近玉琴。",
            "功名不早立，衰病谢知音。哀世非王粲，终然学越吟。",
            "懒心似江水，日夜向沧洲。不道含香贱，其如镊白休。",
            "经过调碧柳，萧索倚朱楼。毕娶何时竟，消中得自由。",
            "豪华看古往，服食寄冥搜。诗尽人间兴，兼须入海求。"
        ],
        "notes": [
            ""
        ],
        "volume": "卷二百二十九",
        "no#": 39
    },
    {
        "title": "阁夜",
        "author": "杜甫",
        "biography": "",
        "paragraphs": [
            "岁暮阴阳催短景，天涯霜雪霁寒宵。五更鼓角声悲壮，",
            "卧龙跃马终黄土，人事依依漫寂寥。"
        ],
        "notes": [
            ""
        ],
        "volume": "卷二百二十九",
        "no#": 40
    },
    {
        "title": "西阁夜",
        "author": "杜甫",
        "biography": "",
        "paragraphs": [
            "恍惚寒山暮，逶迤白雾昏。山虚风落石，楼静月侵门。",
            "击柝可怜子，无衣何处村。时危关百虑，盗贼尔犹存。"
        ],
        "notes": [
            ""
        ],
        "volume": "卷二百二十九",
        "no#": 41
    },
    {
        "title": "瀼西寒望",
        "author": "杜甫",
        "biography": "",
        "paragraphs": [
            "水色含群动，朝光切太虚。年侵频怅望，兴远一萧疏。",
            "猿挂时相学，鸥行炯自如。瞿唐春欲至，定卜瀼西居。"
        ],
        "notes": [
            ""
        ],
        "volume": "卷二百二十九",
        "no#": 42
    },
    {
        "title": "入宅三首",
        "author": "杜甫",
        "biography": "",
        "paragraphs": [
            "奔峭背赤甲，断崖当白盐。客居愧迁次，春酒渐多添。",
            "花亚欲移竹，鸟窥新卷帘。衰年不敢恨，胜概欲相兼。",
            "乱后居难定，春归客未还。水生鱼复浦，云暖麝香山。",
            "半顶梳头白，过眉拄杖斑。相看多使者，一一问函关。",
            "宋玉归州宅，云通白帝城。吾人淹老病，旅食岂才名。",
            "峡口风常急，江流气不平。只应与儿子，飘转任浮生。"
        ],
        "notes": [
            ""
        ],
        "volume": "卷二百二十九",
        "no#": 43
    },
    {
        "title": "赤甲",
        "author": "杜甫",
        "biography": "",
        "paragraphs": [
            "卜居赤甲迁居新，两见巫山楚水春。炙背可以献天子，",
            "笑接郎中评事饮，病从深酌道吾真。"
        ],
        "notes": [
            ""
        ],
        "volume": "卷二百二十九",
        "no#": 44
    },
    {
        "title": "卜居",
        "author": "杜甫",
        "biography": "",
        "paragraphs": [
            "归羡辽东鹤，吟同楚执珪。未成游碧海，著处觅丹梯。",
            "云障宽江左，春耕破瀼西。桃红客若至，定似昔人迷。"
        ],
        "notes": [
            ""
        ],
        "volume": "卷二百二十九",
        "no#": 45
    },
    {
        "title": "暮春题瀼西新赁草屋五首",
        "author": "杜甫",
        "biography": "",
        "paragraphs": [
            "久嗟三峡客，再与暮春期。百舌欲无语，繁花能几时。",
            "谷虚云气薄，波乱日华迟。战伐何由定，哀伤不在兹。",
            "此邦千树橘，不见比封君。养拙干戈际，全生麋鹿群。",
            "畏人江北草，旅食瀼西云。万里巴渝曲，三年实饱闻。",
            "彩云阴复白，锦树晓来青。身世双蓬鬓，乾坤一草亭。",
            "哀歌时自短，醉舞为谁醒。细雨荷锄立，江猿吟翠屏。",
            "壮年学书剑，他日委泥沙。事主非无禄，浮生即有涯。",
            "高斋依药饵，绝域改春华。丧乱丹心破，王臣未一家。",
            "欲陈济世策，已老尚书郎。未息豺虎斗，空惭鸳鹭行。",
            "时危人事急，风逆羽毛伤。落日悲江汉，中宵泪满床。"
        ],
        "notes": [
            ""
        ],
        "volume": "卷二百二十九",
        "no#": 46
    },
    {
        "title": "园",
        "author": "杜甫",
        "biography": "",
        "paragraphs": [
            "仲夏流多水，清晨向小园。碧溪摇艇阔，朱果烂枝繁。",
            "始为江山静，终防市井喧。畦蔬绕茅屋，自足媚盘餐。"
        ],
        "notes": [
            ""
        ],
        "volume": "卷二百二十九",
        "no#": 47
    },
    {
        "title": "竖子至",
        "author": "杜甫",
        "biography": "",
        "paragraphs": [
            "楂梨且缀碧，梅杏半传黄。小子幽园至，轻笼熟柰香。",
            "山风犹满把，野露及新尝。欲寄江湖客，提携日月长。"
        ],
        "notes": [
            ""
        ],
        "volume": "卷二百二十九",
        "no#": 48
    },
    {
        "title": "示獠奴阿段",
        "author": "杜甫",
        "biography": "",
        "paragraphs": [
            "山木苍苍落日曛，竹竿褭褭细泉分。郡人入夜争余沥，",
            "曾惊陶侃胡奴异，怪尔常穿虎豹群。"
        ],
        "notes": [
            ""
        ],
        "volume": "卷二百二十九",
        "no#": 49
    },
    {
        "title": "秋野五首",
        "author": "杜甫",
        "biography": "",
        "paragraphs": [
            "秋野日疏芜，寒江动碧虚。系舟蛮井络，卜宅楚村墟。",
            "枣熟从人打，葵荒欲自锄。盘餐老夫食，分减及溪鱼。",
            "易识浮生理，难教一物违。水深鱼极乐，林茂鸟知归。",
            "吾老甘贫病，荣华有是非。秋风吹几杖，不厌此山薇。",
            "礼乐攻吾短，山林引兴长。掉头纱帽仄，曝背竹书光。",
            "风落收松子，天寒割蜜房。稀疏小红翠，驻屐近微香。",
            "远岸秋沙白，连山晚照红。潜鳞输骇浪，归翼会高风。",
            "砧响家家发，樵声个个同。飞霜任青女，赐被隔南宫。",
            "身许麒麟画，年衰鸳鹭群。大江秋易盛，空峡夜多闻。",
            "径隐千重石，帆留一片云。儿童解蛮语，不必作参军。"
        ],
        "notes": [
            ""
        ],
        "volume": "卷二百二十九",
        "no#": 50
    },
    {
        "title": "溪上",
        "author": "杜甫",
        "biography": "",
        "paragraphs": [
            "峡内淹留客，溪边四五家。古苔生迮地，秋竹隐疏花。",
            "塞俗人无井，山田饭有沙。西江使船至，时复问京华。"
        ],
        "notes": [
            ""
        ],
        "volume": "卷二百二十九",
        "no#": 51
    },
    {
        "title": "树间",
        "author": "杜甫",
        "biography": "",
        "paragraphs": [
            "岑寂双甘树，婆娑一院香。交柯低几杖，垂实碍衣裳。",
            "满岁如松碧，同时待菊黄。几回沾叶露，乘月坐胡床。"
        ],
        "notes": [
            ""
        ],
        "volume": "卷二百二十九",
        "no#": 52
    },
    {
        "title": "课小竖鉏斫舍北果林，枝蔓荒秽，净讫移床三首",
        "author": "杜甫",
        "biography": "",
        "paragraphs": [
            "病枕依茅栋，荒鉏净果林。背堂资僻远，在野兴清深。",
            "山雉防求敌，江猿应独吟。泄云高不去，隐几亦无心。",
            "众壑生寒早，长林卷雾齐。青虫悬就日，朱果落封泥。",
            "薄俗防人面，全身学马蹄。吟诗坐回首，随意葛巾低。",
            "篱弱门何向，沙虚岸只摧。日斜鱼更食，客散鸟还来。",
            "寒水光难定，秋山响易哀。天涯稍曛黑，倚杖更裴回。"
        ],
        "notes": [
            ""
        ],
        "volume": "卷二百二十九",
        "no#": 53
    },
    {
        "title": "寒雨朝行视园树",
        "author": "杜甫",
        "biography": "",
        "paragraphs": [
            "柴门杂树向千株，丹橘黄甘此地无。江上今朝寒雨歇，",
            "锁石藤稍元自落，倚天松骨见来枯。林香出实垂将尽，",
            "衰颜更觅藜床坐，缓步仍须竹杖扶。散骑未知云阁处，"
        ],
        "notes": [
            ""
        ],
        "volume": "卷二百二十九",
        "no#": 54
    },
    {
        "title": "季秋江村",
        "author": "杜甫",
        "biography": "",
        "paragraphs": [
            "乔木村墟古，疏篱野蔓悬。清琴将暇日，白首望霜天。",
            "登俎黄甘重，支床锦石圆。远游虽寂寞，难见此山川。"
        ],
        "notes": [
            ""
        ],
        "volume": "卷二百二十九",
        "no#": 55
    },
    {
        "title": "小园",
        "author": "杜甫",
        "biography": "",
        "paragraphs": [
            "由来巫峡水，本自楚人家。客病留因药，春深买为花。",
            "秋庭风落果，瀼岸雨颓沙。问俗营寒事，将诗待物华。"
        ],
        "notes": [
            ""
        ],
        "volume": "卷二百二十九",
        "no#": 56
    },
    {
        "title": "自瀼西荆扉且移居东屯茅屋四首",
        "author": "杜甫",
        "biography": "",
        "paragraphs": [
            "白盐危峤北，赤甲古城东。平地一川稳，高山四面同。",
            "烟霜凄野日，粳稻熟天风。人事伤蓬转，吾将守桂丛。",
            "东屯复瀼西，一种住青溪。来往皆茅屋，淹留为稻畦。",
            "市喧宜近利，林僻此无蹊。若访衰翁语，须令剩客迷。",
            "道北冯都使，高斋见一川。子能渠细石，吾亦沼清泉。",
            "枕带还相似，柴荆即有焉。斫畬应费日，解缆不知年。",
            "牢落西江外，参差北户间。久游巴子国，卧病楚人山。",
            "幽独移佳境，清深隔远关。寒空见鸳鹭，回首忆朝班。"
        ],
        "notes": [
            ""
        ],
        "volume": "卷二百二十九",
        "no#": 57
    },
    {
        "title": "茅堂检校收稻二首",
        "author": "杜甫",
        "biography": "",
        "paragraphs": [
            "香稻三秋末，平田百顷间。喜无多屋宇，幸不碍云山。",
            "御夹侵寒气，尝新破旅颜。红鲜终日有，玉粒未吾悭。",
            "稻米炊能白，秋葵煮复新。谁云滑易饱，老藉软俱匀。",
            "种幸房州熟，苗同伊阙春。无劳映渠碗，自有色如银。"
        ],
        "notes": [
            ""
        ],
        "volume": "卷二百二十九",
        "no#": 58
    },
    {
        "title": "东屯月夜",
        "author": "杜甫",
        "biography": "",
        "paragraphs": [
            "抱疾漂萍老，防边旧谷屯。春农亲异俗，岁月在衡门。",
            "青女霜枫重，黄牛峡水喧。泥留虎斗迹，月挂客愁村。",
            "乔木澄稀影，轻云倚细根。数惊闻雀噪，暂睡想猿蹲。",
            "日转东方白，风来北斗昏。天寒不成寝，无梦寄归魂。"
        ],
        "notes": [
            ""
        ],
        "volume": "卷二百二十九",
        "no#": 59
    },
    {
        "title": "东屯北崦",
        "author": "杜甫",
        "biography": "",
        "paragraphs": [
            "盗贼浮生困，诛求异俗贫。空村惟见鸟，落日未逢人。",
            "步壑风吹面，看松露滴身。远山回白首，战地有黄尘。"
        ],
        "notes": [
            ""
        ],
        "volume": "卷二百二十九",
        "no#": 60
    },
    {
        "title": "从驿次草堂复至东屯二首",
        "author": "杜甫",
        "biography": "",
        "paragraphs": [
            "峡内归田客，江边借马骑。非寻戴安道，似向习家池。",
            "峡险风烟僻，天寒橘柚垂。筑场看敛积，一学楚人为。",
            "短景难高卧，衰年强此身。山家蒸栗暖，野饭谢麋新。",
            "世路知交薄，门庭畏客频。牧童斯在眼，田父实为邻。"
        ],
        "notes": [
            ""
        ],
        "volume": "卷二百二十九",
        "no#": 61
    },
    {
        "title": "暂往白帝复还东屯",
        "author": "杜甫",
        "biography": "",
        "paragraphs": [
            "复作归田去，犹残获稻功。筑场怜穴蚁，拾穗许村童。",
            "落杵光辉白，除芒子粒红。加餐可扶老，仓庾慰飘蓬。"
        ],
        "notes": [
            ""
        ],
        "volume": "卷二百二十九",
        "no#": 62
    },
    {
        "title": "刈稻了咏怀",
        "author": "杜甫",
        "biography": "",
        "paragraphs": [
            "稻获空云水，川平对石门。寒风疏落木，旭日散鸡豚。",
            "野哭初闻战，樵歌稍出村。无家问消息，作客信乾坤。"
        ],
        "notes": [
            ""
        ],
        "volume": "卷二百二十九",
        "no#": 63
    },
    {
        "title": "上白帝城",
        "author": "杜甫",
        "biography": "",
        "paragraphs": [
            "城峻随天壁，楼高更女墙。江流思夏后，风至忆襄王。",
            "老去闻悲角，人扶报夕阳。公孙初恃险，跃马意何长。"
        ],
        "notes": [
            ""
        ],
        "volume": "卷二百二十九",
        "no#": 64
    },
    {
        "title": "上白帝城二首",
        "author": "杜甫",
        "biography": "",
        "paragraphs": [
            "江城含变态，一上一回新。天欲今朝雨，山归万古春。",
            "英雄余事业，衰迈久风尘。取醉他乡客，相逢故国人。",
            "兵戈犹拥蜀，赋敛强输秦。不是烦形胜，深惭畏损神。",
            "白帝空祠庙，孤云自往来。江山城宛转，栋宇客裴回。",
            "勇略今何在，当年亦壮哉。后人将酒肉，虚殿日尘埃。",
            "谷鸟鸣还过，林花落又开。多惭病无力，骑马入青苔。"
        ],
        "notes": [
            ""
        ],
        "volume": "卷二百二十九",
        "no#": 65
    },
    {
        "title": "武侯庙",
        "author": "杜甫",
        "biography": "",
        "paragraphs": [
            "遗庙丹青落，空山草木长。犹闻辞后主，不复卧南阳。"
        ],
        "notes": [
            ""
        ],
        "volume": "卷二百二十九",
        "no#": 66
    },
    {
        "title": "八阵图",
        "author": "杜甫",
        "biography": "",
        "paragraphs": [
            "功盖三分国，名高八阵图。江流石不转，遗恨失吞吴。"
        ],
        "notes": [
            ""
        ],
        "volume": "卷二百二十九",
        "no#": 67
    },
    {
        "title": "谒先主庙",
        "author": "杜甫",
        "biography": "",
        "paragraphs": [
            "惨澹风云会，乘时各有人。力侔分社稷，志屈偃经纶。",
            "复汉留长策，中原仗老臣。杂耕心未已，欧血事酸辛。",
            "霸气西南歇，雄图历数屯。锦江元过楚，剑阁复通秦。",
            "旧俗存祠庙，空山立鬼神。虚簷交鸟道，枯木半龙鳞。",
            "竹送清溪月，苔移玉座春。闾阎儿女换，歌舞岁时新。",
            "绝域归舟远，荒城系马频。如何对摇落，况乃久风尘。",
            "孰与关张并，功临耿邓亲。应天才不小，得士契无邻。",
            "迟暮堪帷幄，飘零且钓缗。向来忧国泪，寂寞洒衣巾。"
        ],
        "notes": [
            ""
        ],
        "volume": "卷二百二十九",
        "no#": 68
    },
    {
        "title": "白盐山",
        "author": "杜甫",
        "biography": "",
        "paragraphs": [
            "卓立群峰外，蟠根积水边。他皆任厚地，尔独近高天。",
            "白榜千家邑，清秋万估船。词人取佳句，刻画竟谁传。"
        ],
        "notes": [
            ""
        ],
        "volume": "卷二百二十九",
        "no#": 69
    },
    {
        "title": "滟滪堆",
        "author": "杜甫",
        "biography": "",
        "paragraphs": [
            "巨积水中央，江寒出水长。沈牛答云雨，如马戒舟航。",
            "天意存倾覆，神功接混茫。干戈连解缆，行止忆垂堂。"
        ],
        "notes": [
            ""
        ],
        "volume": "卷二百二十九",
        "no#": 70
    },
    {
        "title": "滟滪",
        "author": "杜甫",
        "biography": "",
        "paragraphs": [
            "滟滪既没孤根深，西来水多愁太阴。江天漠漠鸟双去，",
            "寄语舟航恶年少，休翻盐井横黄金。"
        ],
        "notes": [
            ""
        ],
        "volume": "卷二百二十九",
        "no#": 71
    },
    {
        "title": "白帝",
        "author": "杜甫",
        "biography": "",
        "paragraphs": [
            "白帝城中云出门，白帝城下雨翻盆。高江急峡雷霆斗，",
            "哀哀寡妇诛求尽，恸哭秋原何处村。"
        ],
        "notes": [
            ""
        ],
        "volume": "卷二百二十九",
        "no#": 72
    },
    {
        "title": "白帝城楼",
        "author": "杜甫",
        "biography": "",
        "paragraphs": [
            "江度寒山阁，城高绝塞楼。翠屏宜晚对，白谷会深游。",
            "急急能鸣雁，轻轻不下鸥。彝陵春色起，渐拟放扁舟。"
        ],
        "notes": [
            ""
        ],
        "volume": "卷二百二十九",
        "no#": 73
    },
    {
        "title": "晓望白帝城盐山",
        "author": "杜甫",
        "biography": "",
        "paragraphs": [
            "徐步移班杖，看山仰白头。翠深开断壁，红远结飞楼。",
            "日出清江望，暄和散旅愁。春城见松雪，始拟进归舟。"
        ],
        "notes": [
            ""
        ],
        "volume": "卷二百二十九",
        "no#": 74
    },
    {
        "title": "白帝城最高楼",
        "author": "杜甫",
        "biography": "",
        "paragraphs": [
            "城尖径昃旌旆愁，独立缥缈之飞楼。峡坼云霾龙虎卧，",
            "杖藜叹世者谁子，泣血迸空回白头。"
        ],
        "notes": [
            ""
        ],
        "volume": "卷二百二十九",
        "no#": 75
    },
    {
        "title": "白帝楼",
        "author": "杜甫",
        "biography": "",
        "paragraphs": [
            "漠漠虚无里，连连睥睨侵。楼光去日远，峡影入江深。",
            "腊破思端绮，春归待一金。去年梅柳意，还欲搅边心。"
        ],
        "notes": [
            ""
        ],
        "volume": "卷二百二十九",
        "no#": 76
    },
    {
        "title": "陪诸公上白帝城宴越公堂之作",
        "author": "杜甫",
        "biography": "",
        "paragraphs": [
            "此堂存古制，城上俯江郊。落构垂云雨，荒阶蔓草茅。",
            "柱穿蜂溜蜜，栈缺燕添巢。坐接春杯气，心伤艳蕊梢。",
            "英灵如过隙，宴衎愿投胶。莫问东流水，生涯未即抛。"
        ],
        "notes": [
            ""
        ],
        "volume": "卷二百二十九",
        "no#": 77
    },
    {
        "title": "峡隘",
        "author": "杜甫",
        "biography": "",
        "paragraphs": [
            "闻说江陵府，云沙静眇然。白鱼如切玉，朱橘不论钱。",
            "水有远湖树，人今何处船。青山各在眼，却望峡中天。"
        ],
        "notes": [
            ""
        ],
        "volume": "卷二百二十九",
        "no#": 78
    },
    {
        "title": "诸葛庙",
        "author": "杜甫",
        "biography": "",
        "paragraphs": [
            "久游巴子国，屡入武侯祠。竹日斜虚寝，溪风满薄帷。",
            "君臣当共济，贤圣亦同时。翊戴归先主，并吞更出师。",
            "虫蛇穿画壁，巫觋醉蛛丝。欻忆吟梁父，躬耕也未迟。"
        ],
        "notes": [
            ""
        ],
        "volume": "卷二百二十九",
        "no#": 79
    },
    {
        "title": "峡口二首",
        "author": "杜甫",
        "biography": "",
        "paragraphs": [
            "峡口大江间，西南控百蛮。城欹连粉堞，岸断更青山。",
            "开辟多天险，防隅一水关。乱离闻鼓角，秋气动衰颜。",
            "时清关失险，世乱戟如林。去矣英雄事，荒哉割据心。",
            "芦花留客晚，枫树坐猿深。疲苶烦亲故，诸侯数赐金。"
        ],
        "notes": [
            ""
        ],
        "volume": "卷二百二十九",
        "no#": 80
    },
    {
        "title": "天池",
        "author": "杜甫",
        "biography": "",
        "paragraphs": [
            "天池马不到，岚壁鸟才通。百顷青云杪，层波白石中。",
            "郁纡腾秀气，萧瑟浸寒空。直对巫山出，兼疑夏禹功。",
            "鱼龙开辟有，菱芡古今同。闻道奔雷黑，初看浴日红。",
            "飘零神女雨，断续楚王风。欲问支机石，如临献宝宫。",
            "九秋惊雁序，万里狎渔翁。更是无人处，诛茅任薄躬。"
        ],
        "notes": [
            ""
        ],
        "volume": "卷二百二十九",
        "no#": 81
    },
    {
        "title": "瞿塘两崖",
        "author": "杜甫",
        "biography": "",
        "paragraphs": [
            "三峡传何处，双崖壮此门。入天犹石色，穿水忽云根。",
            "猱玃须髯古，蛟龙窟宅尊。羲和冬驭近，愁畏日车翻。"
        ],
        "notes": [
            ""
        ],
        "volume": "卷二百二十九",
        "no#": 82
    },
    {
        "title": "夔州歌十绝句",
        "author": "杜甫",
        "biography": "",
        "paragraphs": [
            "中巴之东巴东山，江水开辟流其间。",
            "白帝高为三峡镇，夔州险过百牢关。",
            "白帝夔州各异城，蜀江楚峡混殊名。",
            "英雄割据非天意，霸主并吞在物情。",
            "群雄竞起问前朝，王者无外见今朝。",
            "比讶渔阳结怨恨，元听舜日旧箫韶。",
            "赤甲白盐俱刺天，闾阎缭绕接山巅。",
            "枫林橘树丹青合，复道重楼锦绣悬。",
            "瀼东瀼西一万家，江北江南春冬花。",
            "背飞鹤子遗琼蕊，相趁凫雏入蒋牙。",
            "东屯稻畦一百顷，北有涧水通青苗。",
            "晴浴狎鸥分处处，雨随神女下朝朝。",
            "蜀麻吴盐自古通，万斛之舟行若风。",
            "长年三老长歌里，白昼摊钱高浪中。",
            "忆昔咸阳都市合，山水之图张卖时。",
            "巫峡曾经宝屏见，楚宫犹对碧峰疑。",
            "武侯祠堂不可忘，中有松柏参天长。",
            "干戈满地客愁破，云日如火炎天凉。",
            "阆风玄圃与蓬壶，中有高堂天下无。",
            "借问夔州压何处，峡门江腹拥城隅。"
        ],
        "notes": [
            ""
        ],
        "volume": "卷二百二十九",
        "no#": 83
    },
    {
        "title": "上卿翁请修武侯庙，遗像缺落，时崔卿权夔州",
        "author": "杜甫",
        "biography": "",
        "paragraphs": [
            "大贤为政即多闻，刺史真符不必分。",
            "尚有西郊诸葛庙，卧龙无首对江𣸣。"
        ],
        "notes": [
            ""
        ],
        "volume": "卷二百二十九",
        "no#": 84
    }
]