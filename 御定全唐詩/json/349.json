[
    {
        "title": "东风二章",
        "author": "欧阳詹",
        "biography": "",
        "paragraphs": [
            "东风叶时，匪沃匪飘。莫雪凝川，莫阴冱郊。",
            "朝不徯夕乃销，东风之行地上兮。上德临慝，匪戮匪枭。",
            "莫暴在野，莫丑在阶。以踣以歼，夕不徯朝。",
            "陇西公来浚都兮。",
            "东风叶时，匪凿匪穮。莫蛰在泉，莫枯在条。",
            "宵不徯晨乃繇。东风之行地上兮。上德为政，匪食匪招。",
            "莫顾于家，莫流于辽。以饱以回，晨不徯宵。",
            "陇西公来浚都兮。"
        ],
        "notes": [
            ""
        ],
        "volume": "卷三百四十九",
        "no#": 1
    },
    {
        "title": "有所恨二章",
        "author": "欧阳詹",
        "biography": "",
        "paragraphs": [
            "相思君子，吁嗟万里。亦既至止，曷不觏止。本不信巫，",
            "相思遗衣，为忆以贻。亦既受止，曷不保持。本不欺友，"
        ],
        "notes": [
            ""
        ],
        "volume": "卷三百四十九",
        "no#": 2
    },
    {
        "title": "玩月",
        "author": "欧阳詹",
        "biography": "",
        "paragraphs": [
            "八月十五夕，旧嘉蟾兔光。斯从古人好，共下今宵堂。",
            "素魄皎孤凝，芳辉纷四扬。裴回林上头，泛滟天中央。",
            "皓露助流华，轻风佐浮凉。清冷到肌骨，洁白盈衣裳。",
            "惜此苦宜玩，揽之非可将。含情顾广庭，愿勿沉西方。"
        ],
        "notes": [
            ""
        ],
        "volume": "卷三百四十九",
        "no#": 3
    },
    {
        "title": "咏德上韦检察",
        "author": "欧阳詹",
        "biography": "",
        "paragraphs": [
            "少华类太华，太室似少室。亚相与丞相，亦复无异质。",
            "渟如月临水，肃若松照日。辉影互光澄，阴森两葱郁。",
            "连城鸾凤分，同气龟龙出。并力革夷心，通筹整师律。",
            "英豪愿回席，蛮貊皆屈膝。中外行分途，寰瀛待清谧。"
        ],
        "notes": [
            ""
        ],
        "volume": "卷三百四十九",
        "no#": 4
    },
    {
        "title": "寓兴",
        "author": "欧阳詹",
        "biography": "",
        "paragraphs": [
            "桃李有奇质，樗栎无妙姿。皆承庆云沃，一种春风吹。",
            "美恶苟同归，喧嚣徒尔为。相将任玄造，聊醉手中卮。"
        ],
        "notes": [
            ""
        ],
        "volume": "卷三百四十九",
        "no#": 5
    },
    {
        "title": "答韩十八驽骥吟",
        "author": "欧阳詹",
        "biography": "",
        "paragraphs": [
            "故人舒其愤，昨示驽骥篇。驽以易售陈，骥以难知言。",
            "委曲感既深，咨嗟词亦殷。伊情有远澜，余志逊其源。",
            "室在周孔堂，道通尧舜门。调雅声寡同，途遐势难翻。",
            "顾兹万恨来，假彼二物云。贱贵而贵贱，世人良共然。",
            "巴蕉一叶妖，茙葵一花妍。毕无才实资，手植阶墀前。",
            "楩楠十围瑰，松柏百尺坚。罔念梁栋功，野长丘墟边。",
            "伤哉昌黎韩，焉得不迍邅。上帝本厚生，大君方建元。",
            "宝将庇群甿，庶此规崇轩。班尔图永安，抡择期精专。",
            "君看广厦中，岂有树庭萱。"
        ],
        "notes": [
            ""
        ],
        "volume": "卷三百四十九",
        "no#": 6
    },
    {
        "title": "益昌行",
        "author": "欧阳詹",
        "biography": "",
        "paragraphs": [
            "驱马至益昌，倍惊风俗和。耕夫陇上谣，负者途中歌。",
            "处处川复原，重重山与河。人烟遍余田，时稼无闲坡。",
            "问业一何修，太守德化加。问身一何安，太守恩怀多。",
            "贤哉我太守，在古无以过。爱人甚爱身，治郡如治家。",
            "云雷既奋腾，草木遂萌芽。乃知良二千，德足为国华。",
            "今时固精求，汉帝非徒嗟。四海有青春，众植伫扬葩。",
            "期当作说霖，天下同滂沱。"
        ],
        "notes": [
            ""
        ],
        "volume": "卷三百四十九",
        "no#": 7
    },
    {
        "title": "自淮中却赴洛途中作",
        "author": "欧阳詹",
        "biography": "",
        "paragraphs": [
            "惆怅策疲马，孤蓬被风吹。昨东今又西，冉冉长路岐。",
            "岁晚树无叶，夜寒霜满枝。旅人恒苦辛，冥寞天何知。"
        ],
        "notes": [
            ""
        ],
        "volume": "卷三百四十九",
        "no#": 8
    },
    {
        "title": "晨装行",
        "author": "欧阳詹",
        "biography": "",
        "paragraphs": [
            "村店月西出，山林鹎𫛥声。旅灯彻夜席，束囊事晨征。",
            "寂寂人尚眠，悠悠天未明。岂无偃息心，所务前有程。"
        ],
        "notes": [
            ""
        ],
        "volume": "卷三百四十九",
        "no#": 9
    },
    {
        "title": "新都行",
        "author": "欧阳詹",
        "biography": "",
        "paragraphs": [
            "缥缈空中丝，蒙笼道傍树。翻兹叶间吹，惹破花上露。",
            "悠扬丝意去，苒蒻花枝住。何计脱缠绵，天长春日暮。"
        ],
        "notes": [
            ""
        ],
        "volume": "卷三百四十九",
        "no#": 10
    },
    {
        "title": "铜雀妓",
        "author": "欧阳詹",
        "biography": "",
        "paragraphs": [
            "萧条登古台，回首黄金屋。落叶不归林，高陵永为谷。",
            "妆容徒自丽，舞态阅谁目。惆怅穗帷空，歌声苦于哭。"
        ],
        "notes": [
            ""
        ],
        "volume": "卷三百四十九",
        "no#": 11
    },
    {
        "title": "太原旅怀呈薛十八侍御齐十二奉礼",
        "author": "欧阳詹",
        "biography": "",
        "paragraphs": [
            "前来称英隽，有食主人鱼。后来曰贤才，又受主人车。",
            "伊予亦投刺，恩煦胡凋疏。既睹主人面，复见主人书。",
            "糊口百家周。赁庑三月余。眼见寒序臻，坐送秋光除。",
            "西日惄饥肠，北风疾𫄨裾。升堂有知音，此意当何如。"
        ],
        "notes": [
            ""
        ],
        "volume": "卷三百四十九",
        "no#": 12
    },
    {
        "title": "李评事公进示文集因赠之",
        "author": "欧阳詹",
        "biography": "",
        "paragraphs": [
            "风雅不坠地，五言始君先。希微嘉会章，杳冥河梁篇。",
            "理蔓语无枝，言一意则千。往来更后人，浇荡醨前源。",
            "倾筐实不收，朴樕华争繁。大教护微旨，哲人生令孙。",
            "高飙激颓波，坐使横流翻。昔日越重阻，侧聆沧海传。",
            "逮兹觌清扬，幸睹青琅编。泠泠中山醇，片片昆丘璠。",
            "一杯有余味，再览增光鲜。对宝人皆鉴，握鞶良自妍。",
            "吾其告先师，六义今还全。"
        ],
        "notes": [
            ""
        ],
        "volume": "卷三百四十九",
        "no#": 13
    },
    {
        "title": "徐十八晦落第",
        "author": "欧阳詹",
        "biography": "",
        "paragraphs": [
            "嘉谷不夏熟，大器当晚成。徐生异凡鸟，安得非时鸣。",
            "汲汲有所为，驱驱无本情。懿哉苍梧凤，终见排云征。"
        ],
        "notes": [
            ""
        ],
        "volume": "卷三百四十九",
        "no#": 14
    },
    {
        "title": "春日途中寄故园所亲",
        "author": "欧阳詹",
        "biography": "",
        "paragraphs": [
            "客路度年华，故园云未返。悠悠去源水，日日只有远。",
            "始叹秋叶零，又看春草晚。寄书南飞鸿，相忆剧乡县。"
        ],
        "notes": [
            ""
        ],
        "volume": "卷三百四十九",
        "no#": 15
    },
    {
        "title": "蜀中将归留辞韩相公贯之",
        "author": "欧阳詹",
        "biography": "",
        "paragraphs": [
            "宁体即云构，方前恒玉食。贫居岂及此，要自怀归忆。",
            "在梦关山远，如流岁华逼。明晨首乡路，迢递孤飞翼。"
        ],
        "notes": [
            ""
        ],
        "volume": "卷三百四十九",
        "no#": 16
    },
    {
        "title": "江夏留别华二",
        "author": "欧阳詹",
        "biography": "",
        "paragraphs": [
            "弭棹已伤别，不堪离绪催。十年一心人，千里同舟来。",
            "乡路我尚遥，客游君未回。将何慰两端，互勉临岐杯。"
        ],
        "notes": [
            ""
        ],
        "volume": "卷三百四十九",
        "no#": 17
    },
    {
        "title": "送潭州陆户曹之任",
        "author": "欧阳詹",
        "biography": "",
        "paragraphs": [
            "三语又为掾，大家闻屈声。多年名下人，四姓江南英。",
            "衡岳半天秀，湘潭无底清。何言驱车远，去有蒙庄情。"
        ],
        "notes": [
            ""
        ],
        "volume": "卷三百四十九",
        "no#": 18
    },
    {
        "title": "福州送郑楚材赴京，时监察刘公亮有感激郑意",
        "author": "欧阳詹",
        "biography": "",
        "paragraphs": [
            "美人河岳灵，家本荥水𣸣。门承若兰族，身蕴如琼文。",
            "早折青桂枝，俯窥鸿鹄群。迩来丹霄姿，远逐苍梧云。",
            "有伊光鉴人，惜兹瑶蕙熏。中酣前激昂，四座同氛氲。",
            "海郡梅霪晴，山邮炎景曛。回翔罢南游，鸣唳期西闻。",
            "秦塞鸾凤征，越江云雨分。从兹一别离，伫致如尧君。"
        ],
        "notes": [
            ""
        ],
        "volume": "卷三百四十九",
        "no#": 19
    },
    {
        "title": "初发太原，途中寄太原所思",
        "author": "欧阳詹",
        "biography": "",
        "paragraphs": [
            "驱马觉渐远，回头长路尘。高城已不见，况复城中人。",
            "去意自未甘，居情谅犹辛。五原东北晋，千里西南秦。",
            "一屦不出门，一车无停轮。流萍与系匏，早晚期相亲。"
        ],
        "notes": [
            ""
        ],
        "volume": "卷三百四十九",
        "no#": 20
    },
    {
        "title": "汝川行",
        "author": "欧阳詹",
        "biography": "",
        "paragraphs": [
            "汝坟春女蚕忙月，朝起采桑日西没。轻绡裙露红罗袜，",
            "相欢谁是游冶郎，蚕休不得岐路旁。"
        ],
        "notes": [
            ""
        ],
        "volume": "卷三百四十九",
        "no#": 21
    },
    {
        "title": "智达上人水精念珠歌",
        "author": "欧阳詹",
        "biography": "",
        "paragraphs": [
            "水已清，清中不易当其精。精华极，何宜更复加磨拭。",
            "良工磨拭成贯珠，泓澄洞澈看如无。星辉月耀莫之逾，",
            "既指其珠当佛身，亦欲珠明佛像智。咨董母，访朱公。",
            "得之玓瓅群奇中，龙龛鹫岭长随躬。朝自守持纤掌透，",
            "连连寒溜下阴轩，荧荧泫露垂秋草。皎晶晶，彰煌煌，"
        ],
        "notes": [
            ""
        ],
        "volume": "卷三百四十九",
        "no#": 22
    },
    {
        "title": "许州途中",
        "author": "欧阳詹",
        "biography": "",
        "paragraphs": [
            "秦川行尽颍川长，吴江越岭已同方。征途渺渺烟茫茫，",
            "林间啼鸟野中芳，有似故园皆断肠。"
        ],
        "notes": [
            ""
        ],
        "volume": "卷三百四十九",
        "no#": 23
    },
    {
        "title": "赋得秋河曙耿耿送郭秀才应举",
        "author": "欧阳詹",
        "biography": "",
        "paragraphs": [
            "月没天欲明，秋河尚凝白。皑皑积光素，耿耿横虚碧。",
            "南斗接，北辰连，空蒙鸿洞浮高天。荡荡漫漫皆晶然，",
            "鸡唱漏尽东方作，曲渚苍苍晓霜落。雁叫疑从清浅惊，",
            "念排云汉将飞翻，仰之踊跃当华轩。夜来陪饯欧阳子，"
        ],
        "notes": [
            ""
        ],
        "volume": "卷三百四十九",
        "no#": 24
    },
    {
        "title": "送袁秀才下第归毗陵",
        "author": "欧阳詹",
        "biography": "",
        "paragraphs": [
            "羸马出都门，修途指江东。关河昨夜雨，草木非春风。",
            "矢舍虽未中，璞全终待攻。层霄秋可翔，岂不随高鸿。"
        ],
        "notes": [
            ""
        ],
        "volume": "卷三百四十九",
        "no#": 25
    },
    {
        "title": "闻邻舍唱凉州有所思",
        "author": "欧阳詹",
        "biography": "",
        "paragraphs": [
            "有善伊凉曲，离别在天涯。虚堂正相思，所妙发邻家。",
            "声音虽类闻，形影终以遐。因之增远怀，惆怅菖蒲花。"
        ],
        "notes": [
            ""
        ],
        "volume": "卷三百四十九",
        "no#": 26
    },
    {
        "title": "陪太原郑行军中丞登汾上阁中丞诗曰「汾楼秋水阔宛似到阊门惆怅江湖思，惟将南客论」南客即詹也辄书即事上答",
        "author": "欧阳詹",
        "biography": "",
        "paragraphs": [
            "并州汾上阁，登望似吴阊。贯郭河通路，萦村水逼乡。",
            "城槐临枉渚，巷市接飞梁。莫论江湖思，南人正断肠。"
        ],
        "notes": [
            ""
        ],
        "volume": "卷三百四十九",
        "no#": 27
    },
    {
        "title": "送少微上人归德峰",
        "author": "欧阳詹",
        "biography": "",
        "paragraphs": [
            "不负人间累，栖身任所从。灰心闻密行，菜色见羸容。",
            "幻世方同悟，深居愿继踪。孤云与禅诵，到后在何峰。"
        ],
        "notes": [
            ""
        ],
        "volume": "卷三百四十九",
        "no#": 28
    },
    {
        "title": "荆南夏夜水楼怀昭丘直上人云梦李莘",
        "author": "欧阳詹",
        "biography": "",
        "paragraphs": [
            "无机成旅逸，中夜上江楼。云尽月如练，水凉风似秋。",
            "凫声闻梦泽，黛色上昭丘。不远人情在，良宵恨独游。"
        ],
        "notes": [
            ""
        ],
        "volume": "卷三百四十九",
        "no#": 29
    },
    {
        "title": "酬裴十二秀才孩子咏",
        "author": "欧阳詹",
        "biography": "",
        "paragraphs": [
            "算日未成年，英姿已褎然。王家千里后，荀氏八龙先。",
            "葱蒨松犹嫩，清明月渐圆。将何一枝桂，容易赏名贤。"
        ],
        "notes": [
            ""
        ],
        "volume": "卷三百四十九",
        "no#": 30
    },
    {
        "title": "旅次舟中对月寄姜公",
        "author": "欧阳詹",
        "biography": "",
        "paragraphs": [
            "中宵天色净，片月出沧洲。皎洁临孤岛，婵娟入乱流。",
            "应同故园夜，独起异乡愁。那得休蓬转，从君上庾楼。"
        ],
        "notes": [
            ""
        ],
        "volume": "卷三百四十九",
        "no#": 31
    },
    {
        "title": "除夜长安客舍",
        "author": "欧阳詹",
        "biography": "",
        "paragraphs": [
            "十上书仍寝，如流岁又迁。望家思献寿，算甲恨长年。",
            "虚牖传寒柝，孤灯照绝编。谁应问穷辙，泣尽更潸然。"
        ],
        "notes": [
            ""
        ],
        "volume": "卷三百四十九",
        "no#": 32
    },
    {
        "title": "早秋登慈恩寺塔",
        "author": "欧阳詹",
        "biography": "",
        "paragraphs": [
            "宝塔过千仞，登临尽四维。毫端分马颊，墨点辨蛾眉。",
            "地迥风弥紧，天长日久迟。因高欲有赋，远意惨生悲。"
        ],
        "notes": [
            ""
        ],
        "volume": "卷三百四十九",
        "no#": 33
    },
    {
        "title": "太原和严长官八月十五日夜西山童子上方玩月寄中丞少尹",
        "author": "欧阳詹",
        "biography": "",
        "paragraphs": [
            "西寺碧云端，东溟白雪团。年来一夜玩，君在半天看。",
            "素魄当怀上，清光在下寒。宜裁济江什，有阻惠连欢。"
        ],
        "notes": [
            ""
        ],
        "volume": "卷三百四十九",
        "no#": 34
    },
    {
        "title": "九日广陵同陈十五先辈登高怀林十二先辈",
        "author": "欧阳詹",
        "biography": "",
        "paragraphs": [
            "客路重阳日，登高寄上楼。风烟今令节，台阁古雄州。",
            "泛菊聊斟酒，持萸懒插头。情人共惆怅，良久不同游。"
        ],
        "notes": [
            ""
        ],
        "volume": "卷三百四十九",
        "no#": 35
    },
    {
        "title": "题严光钓台",
        "author": "欧阳詹",
        "biography": "",
        "paragraphs": [
            "弭棹历尘迹，悄然关我情。伊无昔时节，岂有今日名。",
            "辞贵不辞贱，是心谁复行。钦哉此溪曲，永独古风清。"
        ],
        "notes": [
            ""
        ],
        "volume": "卷三百四十九",
        "no#": 36
    },
    {
        "title": "送高士安下第归岷南宁觐",
        "author": "欧阳詹",
        "biography": "",
        "paragraphs": [
            "偕隐有贤亲，岷南四十春。栖云自匪石，观国暂同尘。",
            "就养思儿戏，延年爱鸟伸。还看谢时去，有类颍阳人。"
        ],
        "notes": [
            ""
        ],
        "volume": "卷三百四十九",
        "no#": 37
    },
    {
        "title": "述德上兴元严仆射",
        "author": "欧阳詹",
        "biography": "",
        "paragraphs": [
            "山横碧立并雄岷，大阜洪川共降神。心合云雷清祸乱，",
            "何幸腐儒无一艺，得为门下食鱼人。"
        ],
        "notes": [
            ""
        ],
        "volume": "卷三百四十九",
        "no#": 38
    },
    {
        "title": "及第后酬故园亲故",
        "author": "欧阳詹",
        "biography": "",
        "paragraphs": [
            "才非天授学非师，以此成名曩岂期。杨叶射频因偶中，",
            "犹著褐衣何足羡，如君即是载鸣时。"
        ],
        "notes": [
            ""
        ],
        "volume": "卷三百四十九",
        "no#": 39
    },
    {
        "title": "题华十二判官汝州宅内亭",
        "author": "欧阳詹",
        "biography": "",
        "paragraphs": [
            "高居胜景谁能有，佳意幽情共可欢。新柳绕门青翡翠，",
            "只在城隍也趋府，岂如吾子道斯安。"
        ],
        "notes": [
            ""
        ],
        "volume": "卷三百四十九",
        "no#": 40
    },
    {
        "title": "薛舍人使君观察韩判官侍御许雨晴到所居既霁先呈即事",
        "author": "欧阳詹",
        "biography": "",
        "paragraphs": [
            "江皋昨夜雨收梅，寂寂衡门与钓台。西岛落花随水至，",
            "岂不偶然聊为竹，空令石径扫莓苔。"
        ],
        "notes": [
            ""
        ],
        "volume": "卷三百四十九",
        "no#": 41
    },
    {
        "title": "元日陪早朝",
        "author": "欧阳詹",
        "biography": "",
        "paragraphs": [
            "斗柄东回岁又新，邃旒南面挹来宾。和光仿佛楼台晓，",
            "江皋腐草今何幸，亦与恒星拱北辰。"
        ],
        "notes": [
            ""
        ],
        "volume": "卷三百四十九",
        "no#": 42
    },
    {
        "title": "和太原郑中丞登龙兴寺阁",
        "author": "欧阳詹",
        "biography": "",
        "paragraphs": [
            "青窗朱户半天开，极目凝神望几回。晋国颓墉生草树，",
            "独恨侍游违长者，不知高意是谁陪。"
        ],
        "notes": [
            ""
        ],
        "volume": "卷三百四十九",
        "no#": 43
    },
    {
        "title": "咏德上太原李尚书",
        "author": "欧阳詹",
        "biography": "",
        "paragraphs": [
            "那以公方郭细侯，并州非复旧并州。九重帝宅司丹地，",
            "王褒见德空知颂，身在三千最上头。"
        ],
        "notes": [
            ""
        ],
        "volume": "卷三百四十九",
        "no#": 44
    },
    {
        "title": "和严长官秋日登太原龙兴寺阁野望",
        "author": "欧阳詹",
        "biography": "",
        "paragraphs": [
            "百丈化城楼，君登最上头。九霄回栈路，八到视并州。",
            "烟火遗尧庶，山河启圣猷。短垣齐介岭，片白指分流。",
            "清铎中天籁，哀鸣下界秋。境闲知道胜，心远见名浮。",
            "岂念乘肥马，方应驾大牛。自怜蓬逐吹，不得与良游。"
        ],
        "notes": [
            ""
        ],
        "volume": "卷三百四十九",
        "no#": 45
    },
    {
        "title": "小苑春望宫池柳色",
        "author": "欧阳詹",
        "biography": "",
        "paragraphs": [
            "东风韶景至，垂柳御沟新。媚作千门秀，连为一道春。",
            "柔荑生女指，嫩叶长龙鳞。舞絮回青岸，翻烟拂绿苹。",
            "王孙初命赏，佳客欲伤神。芳意堪相赠，一枝先远人。"
        ],
        "notes": [
            ""
        ],
        "volume": "卷三百四十九",
        "no#": 46
    },
    {
        "title": "蜀门与林蕴分路后屡有山川似闽中因寄林蕴蕴亦闽人也",
        "author": "欧阳詹",
        "biography": "",
        "paragraphs": [
            "村步如延寿，川原似福平。无人相共识，独自故乡情。"
        ],
        "notes": [
            ""
        ],
        "volume": "卷三百四十九",
        "no#": 47
    },
    {
        "title": "读周太公传",
        "author": "欧阳詹",
        "biography": "",
        "paragraphs": [
            "论兵去商虐，讲德兴周道。屠沽未遇时，岂异兹川老。"
        ],
        "notes": [
            ""
        ],
        "volume": "卷三百四十九",
        "no#": 48
    },
    {
        "title": "乐津店北陂",
        "author": "欧阳詹",
        "biography": "",
        "paragraphs": [
            "婵娟有丽玉如也，美笑当予系予马。",
            "罗帏碧簟岂相容，行到山头忆山下。"
        ],
        "notes": [
            ""
        ],
        "volume": "卷三百四十九",
        "no#": 49
    },
    {
        "title": "出蜀门",
        "author": "欧阳詹",
        "biography": "",
        "paragraphs": [
            "北客今朝出蜀门，翛然领得入时魂。",
            "游人莫道归来易，三不曾闻古老言。"
        ],
        "notes": [
            ""
        ],
        "volume": "卷三百四十九",
        "no#": 50
    },
    {
        "title": "题第五司户侍御",
        "author": "欧阳詹",
        "biography": "",
        "paragraphs": [
            "曾称野鹤比群公，忽作长松向府中。",
            "骢马不骑人不识，泠然三尺别生风。"
        ],
        "notes": [
            ""
        ],
        "volume": "卷三百四十九",
        "no#": 51
    },
    {
        "title": "建溪行待陈诩",
        "author": "欧阳詹",
        "biography": "",
        "paragraphs": [
            "偕行那得会心期，先者贪前后者迟。",
            "空忆丽词能状物，每看奇异但相思。"
        ],
        "notes": [
            ""
        ],
        "volume": "卷三百四十九",
        "no#": 52
    },
    {
        "title": "述德上兴元严仆射",
        "author": "欧阳詹",
        "biography": "",
        "paragraphs": [
            "推车阃外主恩新，今日梁川草遍春。",
            "玉色据鞍双节下，扬兵百万路无尘。"
        ],
        "notes": [
            ""
        ],
        "volume": "卷三百四十九",
        "no#": 53
    },
    {
        "title": "许州送张中丞出临颍镇",
        "author": "欧阳詹",
        "biography": "",
        "paragraphs": [
            "心诵阴符口不言，风驱千骑出辕门。",
            "孙吴去后无长策，谁敌留侯直下孙。"
        ],
        "notes": [
            ""
        ],
        "volume": "卷三百四十九",
        "no#": 54
    },
    {
        "title": "睹亡友题诗处",
        "author": "欧阳詹",
        "biography": "",
        "paragraphs": [
            "旧友亲题壁上诗，伤看缘迹不缘词。",
            "门前犹是长安道，无复回车下笔时。"
        ],
        "notes": [
            ""
        ],
        "volume": "卷三百四十九",
        "no#": 55
    },
    {
        "title": "题秦岭",
        "author": "欧阳詹",
        "biography": "",
        "paragraphs": [
            "南下斯须隔帝乡，北行一步掩南方。",
            "悠悠烟景两边意，蜀客秦人各断肠。"
        ],
        "notes": [
            ""
        ],
        "volume": "卷三百四十九",
        "no#": 56
    },
    {
        "title": "自南山却赴京师，石臼岭头即事寄严仆射",
        "author": "欧阳詹",
        "biography": "",
        "paragraphs": [
            "鸟企蛇盘地半天，下窥千仞到浮烟。",
            "因高回望沾恩处，认得梁州落日边。"
        ],
        "notes": [
            ""
        ],
        "volume": "卷三百四十九",
        "no#": 57
    },
    {
        "title": "与洪孺卿自梁州回途中经骆谷见野果有闽中悬壸子即同采摘因呈之洪亦闽人",
        "author": "欧阳詹",
        "biography": "",
        "paragraphs": [
            "青苞朱实忽离离，摘得盈筐泪更垂。",
            "上德同之岂无意，故园山路一枝枝。"
        ],
        "notes": [
            ""
        ],
        "volume": "卷三百四十九",
        "no#": 58
    },
    {
        "title": "韦晤宅听歌",
        "author": "欧阳詹",
        "biography": "",
        "paragraphs": [
            "服制虹霓鬓似云，萧郎屋里上清人。",
            "等闲逐酒倾杯乐，飞尽虹梁一夜尘。"
        ],
        "notes": [
            ""
        ],
        "volume": "卷三百四十九",
        "no#": 59
    },
    {
        "title": "与林蕴同之蜀途次嘉陵江认得越鸟声呈林林亦闽中人也",
        "author": "欧阳詹",
        "biography": "",
        "paragraphs": [
            "正是闽中越鸟声，几回留听暗沾缨。",
            "伤心激念君深浅，共有离乡万里情。"
        ],
        "notes": [
            ""
        ],
        "volume": "卷三百四十九",
        "no#": 60
    },
    {
        "title": "送闻上人游嵩山",
        "author": "欧阳詹",
        "biography": "",
        "paragraphs": [
            "二室峰峰昔愿游，从云从鹤思悠悠。",
            "丹梯石路君先去，为上青冥最上头。"
        ],
        "notes": [
            ""
        ],
        "volume": "卷三百四十九",
        "no#": 61
    },
    {
        "title": "永安寺照上人房",
        "author": "欧阳詹",
        "biography": "",
        "paragraphs": [
            "草席蒲团不扫尘，松闲石上似无人。",
            "群阴欲午钟声动，自煮溪蔬养幻身。"
        ],
        "notes": [
            ""
        ],
        "volume": "卷三百四十九",
        "no#": 62
    },
    {
        "title": "山中老僧",
        "author": "欧阳詹",
        "biography": "",
        "paragraphs": [
            "笑向来人话古时，绳床竹杖自扶持。",
            "秋深头冷不能剃，白黑苍然发到眉。"
        ],
        "notes": [
            ""
        ],
        "volume": "卷三百四十九",
        "no#": 63
    },
    {
        "title": "赠鲁山李明府",
        "author": "欧阳詹",
        "biography": "",
        "paragraphs": [
            "外户通宵不闭关，抱孙弄子万家闲。",
            "若将邑号称贤宰，又是皇唐李鲁山。"
        ],
        "notes": [
            ""
        ],
        "volume": "卷三百四十九",
        "no#": 64
    },
    {
        "title": "泉州赴上都留别舍弟及故人",
        "author": "欧阳詹",
        "biography": "",
        "paragraphs": [
            "天长地阔多岐路，身即飞蓬共水萍。",
            "匹马将驱岂容易，弟兄亲故满离亭。"
        ],
        "notes": [
            ""
        ],
        "volume": "卷三百四十九",
        "no#": 65
    },
    {
        "title": "送张骠骑邠宁行营",
        "author": "欧阳詹",
        "biography": "",
        "paragraphs": [
            "宝马雕弓金仆姑，龙骧虎视出皇都。",
            "扬鞭莫怪轻胡虏，曾在渔阳敌万夫。"
        ],
        "notes": [
            ""
        ],
        "volume": "卷三百四十九",
        "no#": 66
    },
    {
        "title": "题梨岭",
        "author": "欧阳詹",
        "biography": "",
        "paragraphs": [
            "南北风烟即异方，连峰危栈倚苍苍。",
            "哀猿咽水偏高处，谁不沾衣望故乡。"
        ],
        "notes": [
            ""
        ],
        "volume": "卷三百四十九",
        "no#": 67
    },
    {
        "title": "秋夜寄僧",
        "author": "欧阳詹",
        "biography": "",
        "paragraphs": [
            "尚被浮名诱此身，今时谁与德为邻。",
            "遥知是夜檀溪上，月照千峰为一人。"
        ],
        "notes": [
            ""
        ],
        "volume": "卷三百四十九",
        "no#": 68
    },
    {
        "title": "观送葬",
        "author": "欧阳詹",
        "biography": "",
        "paragraphs": [
            "何事悲酸泪满巾，浮生共是北邙尘。",
            "他时不见北山路，死者还曾哭送人。"
        ],
        "notes": [
            ""
        ],
        "volume": "卷三百四十九",
        "no#": 69
    },
    {
        "title": "宿建溪中宵即事",
        "author": "欧阳詹",
        "biography": "",
        "paragraphs": [
            "nNvF一席眠还坐，蛙噪萤飞夜未央。",
            "僮仆舟人空寂寂，隔帘微月入中仓。"
        ],
        "notes": [
            ""
        ],
        "volume": "卷三百四十九",
        "no#": 70
    },
    {
        "title": "题王明府郊亭",
        "author": "欧阳詹",
        "biography": "",
        "paragraphs": [
            "日日郊亭启竹扉，论桑劝穑是常机。",
            "山城要得牛羊下，方与农人分背归。"
        ],
        "notes": [
            ""
        ],
        "volume": "卷三百四十九",
        "no#": 71
    },
    {
        "title": "塞上行",
        "author": "欧阳詹",
        "biography": "",
        "paragraphs": [
            "闻说胡兵欲利秋，昨来投笔到营州。",
            "骁雄已许将军用，边塞无劳天子忧。"
        ],
        "notes": [
            ""
        ],
        "volume": "卷三百四十九",
        "no#": 72
    },
    {
        "title": "题别业",
        "author": "欧阳詹",
        "biography": "",
        "paragraphs": [
            "千山江上背斜晖，一径中峰见所归。",
            "不信扁舟回在晚，宿云先已到柴扉。"
        ],
        "notes": [
            ""
        ],
        "volume": "卷三百四十九",
        "no#": 73
    },
    {
        "title": "九日广陵登高怀邵二先辈",
        "author": "欧阳詹",
        "biography": "",
        "paragraphs": [
            "簪萸泛菊俯平阡，饮过三杯却惘然。",
            "十岁此辰同醉友，登高各处已三年。"
        ],
        "notes": [
            ""
        ],
        "volume": "卷三百四十九",
        "no#": 74
    },
    {
        "title": "题延平剑潭",
        "author": "欧阳詹",
        "biography": "",
        "paragraphs": [
            "想像精灵欲见难，通津一去水漫漫。",
            "空余昔日凌霜色，长与澄潭生昼寒。"
        ],
        "notes": [
            ""
        ],
        "volume": "卷三百四十九",
        "no#": 75
    },
    {
        "title": "晚泊漳州营头亭",
        "author": "欧阳詹",
        "biography": "",
        "paragraphs": [
            "回峰叠嶂绕庭隅，散点烟霞胜画图。",
            "日暮华轩卷长箔，太清云上对蓬壶。"
        ],
        "notes": [
            ""
        ],
        "volume": "卷三百四十九",
        "no#": 76
    },
    {
        "title": "赠山南严兵马使",
        "author": "欧阳詹",
        "biography": "",
        "paragraphs": [
            "为雁为鸿弟与兄，如雕如鹗杰连英。",
            "天旋地转烟云黑，共鼓长风六合清。"
        ],
        "notes": [
            ""
        ],
        "volume": "卷三百四十九",
        "no#": 77
    },
    {
        "title": "除夜侍酒呈诸兄示舍弟",
        "author": "欧阳詹",
        "biography": "",
        "paragraphs": [
            "莫叹明朝又一春，相看堪共贵兹身。",
            "悠悠寰宇同今夜，膝下传杯有几人。"
        ],
        "notes": [
            ""
        ],
        "volume": "卷三百四十九",
        "no#": 78
    }
]